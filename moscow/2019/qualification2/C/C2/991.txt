
La Polisportiva Olympia Agnonese, nota semplicemente come Olympia Agnonese o Agnonese, è una società calcistica italiana con sede nella città di Agnone . Nella stagione calcistica 2017-2018 milita in Serie D nel girone F

Il calcio ad Agnone muove i suoi primi passi nei primi anni del 1900 come "Associazione Sportiva Agnone" grazie ad un gruppo di appassionati dell'epoca. Testimonianza di spicco di quegli anni è una memorabile amichevole disputata nel 1930 tra l'Associazione Sportiva Agnone e il Napoli.

Gli anni a seguire dal dopoguerra sono un continuo proliferare di nuove società, squadre e calciatori. Negli anni 60 in particolare, si contrappongono due società del territorio, il Polagno e l'Olympia Serafica, che lottano per il vertice del campionato e per la supremazia cittadina. Dall'unione di queste due formazioni nasce ufficialmente il 2 marzo 1967 la Polisportiva Olympia Agnonese, attraverso l'iscrizione al campionato di terza categoria presentata presso la delegazione provinciale della FIGC di Campobasso dal Presidente Francesco D'Onofrio. All'epoca, non essendo ancora costituito il comitato regionale Molise della FIGC (tutte le società molisane erano sparse tra i vari comitati regionali limitrofi), l'Olympia Agnonese viene aggregata al Comitato Regionale Campano, partecipando al suddetto torneo regionale e scalando tutte le categorie fino ad arrivare al campionato regionale campano di promozione (stagione 1987-1988).

A partire dalla creazione del comitato regionale molisano nel 1992, l'Olympia Agnonese partecipa sempre al campionato di Eccellenza, alternando annate eccellenti a prestazioni sottotono (vedasi retrocessione in Promozione del 2001, scongiurata a seguito ripescaggio della squadra).

Anche nel 2000 l'Olympia Agnonese partecipa stabilmente al torneo di Eccellenza, e nell'anno 2007 (quarantesimo anniversario della società) conquista la vittoria del campionato riuscendo a salire per la prima volta in Serie D, da cui non è più retrocessa. 
La squadra ottiene nel primo anno disputato tra i professionisti, risultati positivi nel campionato interregionale, salvandosi ai playout contro la Narnese.
Nel torneo 2014-2015 retrocede ma viene in seguito ripescata.

Nel 2016-2017 celebra la decima partecipazione consecutiva nella massima serie dilettantistica e grazie al contributo della squadra e dell'allenatore Alessandro Del Grosso chiude il campionato con il miglior risultato della sua storia, centrando il quinto posto finale che vale la qualificazione ai play-off utili per i ripescaggi in Lega Pro. Nella semifinale playoff affronta e batte in trasferta, con il risultato di 1-3, il Matelica qualificandosi per la finale che la vedrà contrapposta alla Vis Pesaro. Contro i biancorossi marchigiani i molisani conquisteranno un pareggio per 1-1 dopo i tempi supplementari e verranno eliminati a causa del peggior piazzamento in classifica durante la stagione regolare.

I colori sociali della squadra sono il granata ed il bianco (di solito utilizzato per le partite fuori casa). La squadra adotta dal primo anno dalla sua nascita i colori rosso e nero salvo poi cambiare dalla stagione successiva nell'attuale colore granata derivante dal gonfalone cittadino, donato dagli emigrati Agnonesi in Argentina.

Lo stemma riprende il simbolo ufficiale della città, il Grifone, figura immaginaria ispirata dalla sua raffigurazione mitologica e simboleggiante la perfezione e la potenza.

Fiore all'occhiello della società è lo stadio Civitelle, terreno di gioco sintetico ma che si contraddistingue per essere uno dei primi in Italia ad essere senza barriere tra la tribuna e il campo di gioco. Lo stadio è stato inaugurato nel novembre 2005 con la presenza dell'allora presidente del CONI Gianni Petrucci, del presidente della FIGC Giancarlo Abete e di quello della LND Carlo Tavecchio.

http://archiviostorico.gazzetta.it/2005/novembre/06/Molise_nato_stadio_del_futuro_ga_10_0511061900.shtml

Il movimento Ultras ad Agnone esiste dagli anni novanta, unico gruppo attivo. Negli anni molte vere e proprie coreografie hanno colorato il Civitelle, con il tanto amato Granata colore che rappresenta la tifoseria e squadra, quest'ultima è stata composta da amici del luogo che nel settembre del 1994 (data che si preferisce) crearono i FEDAYN AGNONE 1994, utilizzando il simbolo dell'Indiano, che nel 2019 compirà il 25º anno di militanza negli stadi, e rimarrà, l'unico storico gruppo ultras più longevo del Civitelle. Il timone della tifoseria organizzata granata, dopo esser stato impugnato da personaggi degni di nota. Nella stagione attuale il timone viene lasciato a tre ragazzi del luogo (sempre assistiti e sostenuti dai "vecchi") che rappresentano una cinquantina di coetanei e non. La tifoseria granata, inoltre, vanta un corposo bacino di appassionati al di fuori della città partendo dal vasto hinterland cittadino fino a molte città italiane.

