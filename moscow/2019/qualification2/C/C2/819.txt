
Fillmore! è un cartone animato Disney creato da Scott M. Gimple. 

Basato sulla serie degli anni settanta, Mod Squad - I ragazzi di Greer, il cartone segue le vicende del protagonista Cornelius Fillmore e della sua collega Ingrid Third, che lavorano come Agenti nella "Pattuglia di Sicurezza" della Scuola Media X, una fittizia scuola media degli Stati Uniti. 

Insieme Cornelius e Ingrid risolvono casi criminali e rendono la Scuola Media X un posto migliore. 

La serie fu cancellata senza troppe spiegazioni dalla Disney nel 2004, dopo solamente due stagioni.

In Italia, la serie è stata trasmessa dal canale satellitare Toon Disney sulla piattaforma Sky e, in chiaro, su Rai 2, all'interno del contenitore Disney Club.

La serie che è composta da sole due stagioni, racconta la vita scolastica di alcuni ragazzi che frequentano la "Scuola Media X", in particolare le vicende dei componenti della "Pattuglia di Sicurezza", una sorta di organizzazione scolastica, con compiti di forza di Polizia interna alla scuola media, che si occupa di arrestare o fermare i bambini che compiono dei reati o altre violazioni della legge all'interno del perimetro scolastico, e "denunciarli" al consiglio dei docenti, ed essi decideranno la punizione. 

Il protagonista del cartone è Cornelius Fillmore, un ragazzo afroamericano che prima di diventare un poliziotto, era un criminale, uno dei più temuti e pericolosi della scuola. 

Una volta arrestato dall'allora agente Vallejo, Fillmore dovette scegliere tra due opzioni: passare tutto il periodo della scuola media in una punizione molto cattiva o diventare un agente della Pattuglia di Sicurezza; egli scelse la seconda opzione e diventò così un agente, risultando con il tempo uno dei più bravi di tutta la storia della Pattuglia, e premiato a più riprese. 

La storyline dal cartone inizia quando un giorno alla scuola media X, arriva una nuova studentessa, Ingrid Third, che subito si fa notare attirando le ire degli altri studenti in virtù del suo carattere maleducato e rozzo.

Durante la sua presentazione fatta dalla preside, essa viene "accolta" da una bordata di fischi, e lancio di pomodori. 

Durante un'ora di lezione viene lanciata in corridoio una bomboletta puzzolente; subito tutti i sospetti cadono fin da subito su Ingrid perché aveva il movente di vendicarsi dei fischi subiti, e così Filmore viene incaricato dal commissario Valejo di arrestarla. 

Ingrid viene così arrestata senza che essa opporrà resistenza, e una volta in commissariato viene interrogata.

Durante l'interrogatorio, confessa di essere stata lei, venendo così portata in detenzione. 

Lì riceve la visita di Fillmore, che le fa la stessa proposta che fecero a lui, ossia quella di o passare tutta la Scuola Media in una punizione molto cattiva o di diventare una poliziotta. 

Ingrid accettò di diventare poliziotta e così diventò un'agente della Pattuglia di Sicurezza, facendo coppia proprio con Fillmore, diventando ben presto ottimi colleghi e amici. 

I due, giorno dopo giorno, risolvono i vari casi criminali che si sviluppano nella scuola, aiutando a rendere la Scuola Media X un posto più sicuro. 

Alla fine della serie, Filmore ed Ingrid terminata la scuola media e promossi con successo alle superiori, decidono di diventare poliziotti a tutti gli effetti, entrando così nel dipartimento di Polizia Locale della loro città, aiutando così tutti i cittadini.

Fillmore! come già ampiamente detto è incentrato su un'organizzazione scolastica immaginaria: la "Pattuglia di Sicurezza" (in inglese "Safety Patrol"), formata dagli studenti della scuola. 

La pattuglia di sicurezza è una vera e propria organizzazione di pubblica sicurezza, con servizi di polizia, ordine pubblico, finanziario, prevenzione e contrasto alla criminalità, in sede intra ma anche extra scolastica (in un episodio infatti Filmore e Ingrid, indagano fuori dalla scuola), con il compito di smascherare i reati compiuti dagli studenti, nel caso facendosi aiutare anche da altre pattuglie (ad esempio in caso di studenti, provenienti da altre scuole).

Ogni scuola degli Stati Uniti deve avere la propria pattuglia di sicurezza, a capo della quale vi è un Commissario (o Sceriffo in alcune scuole), che viene eletto dal consiglio docenti e dalla preside. 

Il commissario, rimane in carica per un anno scolastico, e alla fine dell'anno esso può essere rieletto e rinnovare il mandato per altri anni. 

La pattuglia è formata dai ragazzi che frequentano la scuola media e possiede un vero e proprio commissariato, con tanto di laboratorio in stile CSI, e anche dei veri e propri agenti della scientifica. 

Il compito principale della pattuglia è appunto smascherare i colpevoli di reati che vengono attuati all'interno della scuola, e rendere così essa un posto più sicuro. 

I componenti della Pattuglia, possono in casi "gravi", abbandonare le aule durante le lezioni, e devono sempre girare con un distintivo sulla maglietta per farsi riconoscere.

In Fillmore! sono stati modificati in versioni per bambini, molti reati comuni, per esempio, lo spaccio di droga è diventato spaccio di caramelle, o il furto di oggetti preziosi è diventato furto di videogiochi, e via dicendo. 

Fillmore! ha generato un grosso impatto mediatico nel sistema scolastico statunitense, tant'è che l'ex presidente George Bush nel 2004 aveva varato una legge che permetteva alle scuole di creare una vera e propria "pattuglia di sicurezza" in stile Fillmore! ma la legge venne abolita quasi subito per mancanza di fondi sufficienti per creare la pattuglia. 

La pattuglia di sicurezza della Scuola media X conta circa 10 agenti. 

Nel cartone non compaiono mai le manette facendo intendere che non vengono usate per l'arresto dei bambini (in virtù dell'età), come invece accade con gli adulti. 

Per l'arresto l'agente portava solamente le mani del ragazzo dietro la schiena, tenendole in quella posizione fino all'arrivo al commissariato.

