
 Україна : ISO3166-1 alpha-3:UKR; ISO3166-1 цифровий:804; 

Центра́льний універса́льний магази́н Києва — магазин в центрі Києва, пам'ятка історії та архітектури. Збудований у стилі арт-деко у 1936—1939 роках. У 2012—2017 проводилась повна реконструкція зі збереженням історичного фасаду та повною заміною внутрішньої частини будівлі[1].

У 1934 році ескізний проект переоформлення «Будинку книги» виконав київській архітектор Й. Каракіс. Цей проект передбачав створення тільки одного головного фасаду в бік вул. Воровського, який на рівні першого-другого поверхів членувався пілонами, завершеними алегоричними скульптурами. Проект також був відхилений, що не відповідає поставленим завданням.

У 1935 році був створений проект найбільшого державного торгового центру. Будівництво поклали на плечі московських архітекторів Д.Фрідмана і Л.Мецояна (Київські представники творчої майстерні Олексія Щусєва).

Універмаг був спроектованим в стилі арт-деко. ЦУМ будували достатньо довго. Робочі креслення були готові вже у 1935 році, але дороблялись та підганялись під умови вибраної місцевості. Встановлювались масивні металічні рами, дзеркальні вітрини. В інтер'єрі універмагу вражали небаченою, в той час, розкішшю колони з капітелями, сходи з розкішними перилами. І ось 1 травня 1939 року головний універмаг прийняв перших відвідувачів.
Він пропрацював до самого початку окупації. Але перед самим вступом німецьких військ в Київ універмаг, як і інші магазини столиці, був розкраденим.

Універмаг відкрили відразу після визволення міста в 1944 році, коли в лівому крилі відкрились секції по картковому продажу населенню продуктів першої необхідності. Паралельно з цим йшло відновлення всієї споруди.
В 1955—1958 роках універмаг розширили, побудувавши крило з боку вулиці Хрещатик. Проект реалізували архітектори Гомоляка і Жога. Торгова площа тоді збільшилась до 9 тисяч квадратних метрів. Універмаг міг обслуговувати 170 тисяч чоловік на день.

До 1960 року в універмазі було встановлено ескалатори.

На початку вересня 2010 року група «ЕСТА», яка входить до холдингу «СКМ», придбала 23%-ну долю в компанії-власника будівлі ЦУМа, а 10 вересня 2010 року і весь ЦУМ перейшов у власність структур, що підконтрольні Ринату Ахметову, хоча офіційно про продаж магазина оголошено не було. В той день на зборах акціонерів ТОВ «Київський центральний універмаг» із менеджмента компанії були виведені люди, котрим приписували контроль над універмагом, а їх місце зайняли компанії і люди, пов'язані з групою «СКМ»[2].

1 лютого 2012 року ЦУМ закрив свої двері для відвідувачів у зв'язку з реконструкцією. Вона має закінчитись в 2016 році та повністю змінити внутрішній вигляд універмагу. Обіцяють «стряхнути» соціалізм та зробити торговий центр світового рівня. Нові власники універмагу взяли за орієнтир світову класику: берлінський KaDeWe, лондонський Harrods і паризький Galeries Lafayette.

У жовтні компанія «Еста Холдинг» вийшла на містобудівну раду з повторною презентацією проекту реконструкції ЦУМа. Крім того компанія відкрила цілодобову гарячу лінію проекту, яка надавала інформаційно-довідкові послуги про процес реконструкції і приймала пропозиції від киян. Номер гарячої лінії 044 389-30-69. Також компанія відкрила сайт з інформацією про проект, www.tsum.ua, де розміщувалися останні новини про хід реалізації проекту.[3]

Основні роботи по реконструкції ЦУМа планувалися на початок листопада 2012 року. Сума коштів, які планують інвестувати в реконструкцію, складе понад 100 млн доларів США.

3-4 грудня 2016 року відбулося урочисте відкриття київського ЦУМа після 4 років реконструкції. Відвідувачі також могли пройтися майже по всіх поверхах ще до відкриття. Інтер'єр всередині універмагу став "повітряним" і сучасним, а площа в цілому значно збільшилася. 

На кінець 2017 року в ЦУМі відкриті всі ресторани, магазини і поверхи будівлі. Від початку заповнені різного роду мистецькими торговельними майданчиками, торгові площі будівлі, яка всередині більше нагадує музей сучасного мистецтва ніж магазин і сьогодні являють собою платформи для різного роду мистецьких показів, що зосереджені тепер на останньому її поверсі[4].

