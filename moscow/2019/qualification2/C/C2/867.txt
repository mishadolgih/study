
Gianluca Iacono (Torino, 14 marzo 1970) è un doppiatore italiano, noto soprattutto per essere la voce ufficiale italiana di Vegeta nelle serie di Dragon Ball, di Genghis in Tex Avery Show e di Marshall Eriksen (interpretato da Jason Segel) in How I Met Your Mother. Appartiene all'ADAP (Associazione Doppiatori Attori Pubblicitari).

Ha iniziato la sua carriera negli anni '90 in ambito teatrale, per poi spostarsi sul doppiaggio qualche anno dopo. Ha doppiato una lunghissima serie di personaggi di animazione e attori. Nel 1997 viene scelto da Paolo Torrisi come voce del suo personaggio più famoso: Vegeta, nelle serie di Dragon Ball, dal quale ha ottenuto un enorme successo e doppia tuttora, e nel 1999 ha doppiato Genghis nel cartone animato Tex Avery Show. Altro suo lavoro importante è il doppiaggio di Marshall Eriksen in How I Met Your Mother e di Gordon Ramsay nei suoi programmi trasmessi da Sky Italia. È speaker di numerosi spot pubblicitari.
È stato la voce ufficiale dei promo del canale Toon Disney dal 2004 al 2011.

Attualmente è la voce ufficiale dei promo del canale televisivo Italia 2 dal 2014, del canale satellitare Explora dal 2014 al 2016, ed è la seconda voce ufficiale dei promo del canale Cartoon Network dal 2016 e dal 2017 è anche lo speaker del canale Mediaset Extra alternandosi con Gigio D'Ambrosio. Inoltre è la voce italiana ufficiale per conto di Merak Film di Vegeta in Dragon Ball Z, Dragon Ball GT e Dragon Ball Super.

