
Роменська культура, Ромено-Боршевська культура — археологічна культура, культура городищ сіверян, що існувала протягом 700-1000 років на території Дніпровського Лівобережжя і суміжних районів Росії та Білорусі. Виникла на основі волинцівської. Є одним із компонентів формування давньоруської культури. Її носіями було східнослов'янське племінне об'єднання сіверян. Вперше, після розкопок городища поблизу міста Ромни, виділена М. Макаренком[1].

Назва походить від двох груп досліджених городищ — біля міста Ромни й села Борщове (Воронізька область).

Початком дослідження пам'яток цього типу на Лівобережжі стала середина XIX ст. з розкопками Донецького городища. В них приймали участь Д. Самоквасов, В. Хвойка та інші. Згодом, за підсумками роменської експедиції, М. Макаренко виділив їх у окрему культуру. Значним успіхом стала праця І. Ляпушкіна під час досліджень якого було розкопано городище роменської культури у Новотроїцькому. Серед інших городищ того часу детально вивчалися Опішня та Лтава.

Протягом 1950-70 років був розповсюджений термін «Роменсько-боршевська культура» коли в одну культуру о'бєднували синхронні слов'янські пам'ятки двох регіонів — дніпровського Лівобережжя та Подоння. Проте подальші дослідження дозволили фахівцям дійти висновку про суттєві відмінності між ними і надалі вони розглядалися окремо[2].

Територія поширення роменської культури — лісостеп та південне Полісся Дніпровського Лівобережжя, а також суміжні зони Білорусі та РФ. Західна межа проходить по Дніпру, північна уздовж північного кордону Брянської області, східна по лінії Вітемля — Севськ — Шапулінка — Мохнач, на півдні по лінії Задонецьке — Кременчук.

Борщевська культура була поширена у горішньому Подонні.[3]

Характерний напівземлянковий тип житла з печами-кам'янками або глинобитними, кераміка переважно ліпна (горщики, миски, сковорідки). Основне заняття сільське господарство, розвинене ремесло. Панівний обряд поховань — трупоспалення чи тілопокладення, з подальшим курганим захороненням. 

Городищам належить помітне місце, їх розташовано на панівних висотах, що робить їх оптимальними для захисту. З цією ж метою іноді використовували високі дюни та пагорби у заплавах річок і боліт. З напольного боку, іноді по усьому периметру, споруджували вали та рови, ескарпували схили. На земляних схилах будували частокіл або стіну з товстих колод. На низці подібних споруд зафіксовано використання каменю. 

Панівний обряд поховань — трупоспалення. У 800-1000 роках  курганний ритуал поховання мощинської культури поширюється з верхів'їв Оки по слов'янському Подонню та краю поширення роменської культури. До того племена волинцівської, роменської й борщевської культур ховали мертвих у грунтових могильниках з трупоспаленням на боці з попелом збираним у глиняні урни.[3]

Волинцівська культура трансформувалася у роменську.

Роменську культуру ототожнюють з сіверянами.

У горішньому Пооччі з 700-800 років складається новий варіант ромено-борщевської культури, що ототожнюють з в'ятичами. За Валентином Сєдовим ромено-борщевська культура та земля полян складали Руський каганат, що ймовірно розвалився у 860-ті роки.[3]

На 850 рік Подесіння, Посем'я та землі південніше займали сіверяни; Горішнє Подоння до впливу річки Вороніж займали слов'яни борщевської культури, які відійшли з Подоння на горішнє та середнє Пооччя у 900-1000 роках через набіги печенігів.[3]

Тоді південь й південний схід Орловської області став напівпустим межовим краєм слов'ян зі салтово-маяцької культурою Хозарського каганату. В'ятичи горішнього Пооччя, як й Київ на той час, стали данниками Хозарського каганату.[3]

Пам'ятки ранніх в'ятичів роменсько-борщевської культури 700-1000 років зосереджені по Оці, її лівим притокам, Зуші й притоку Бистрої Сосни Лівенці:

  Портал «Історія»   Портал «Україна»

