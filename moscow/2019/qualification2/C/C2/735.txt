
Piteå Summer Games är efter Gothia Cup, den näst största fotbollsturneringen för ungdomar i Sverige sett till antalet deltagande lag.[1] Turneringen startade 1990 och lockar idag ca 800 lag med barn och ungdomar från hela världen i åldern 8-16 år. Matcherna spelas på gräs eller konstgräs i och omkring Piteå med omnejd. Turneringen äger traditionellt rum tre dagar under sista veckan i juni (alltid helgen efter Midsommar) varje år vilket gör att matcher kan spelas ända in på den ljusa norrbottniska sommarnatten, något som speciellt attraherar utländska lag.

Det spelas på 60 fotbollsplaner runt om i kommunen, bland andra Piteå, Munksund, Svensbyn, Storfors, Infjärden, Öjebyn och Norrfjärden.

Planerna är 5-, 7- eller 11-mannaplaner beroende på åldersgrupp.

Nästan 2000 matcher spelas under de tre dagarna.

Till Piteå Summer Games reser man med tåg via Älvsbyns järnvägsstation, eller från Norge, via Luleå järnvägsstation. Närmaste flygplatser är Luleå Airport, Arvidsjaur Airport eller Skellefteå Airport.

Via buss trafikeras Norrlandskusten och ankomst sker till Piteå Busstation.

Under vistelsen står arrangörerna för transporter till och från arenor, boende och andra aktiviteter (under förutsättning att man löst deltagararmband eller bussarmband).

Förutom de tre bästa i varje åldersgrupp, delas fair play-pris ut till det lag som beter sig bäst både på och utanför planen. Det tas även i beaktande hur medföljande föräldrar och övriga supportrar agerar vid match. Piteå Summer Games använder sedan 2014 det Gröna kortet som kan ges till spelare, ledare, lag och supportrar som utmärker sig på ett positivt sätt. 

Ett domarstipendium delas också ut varje turnering, Sparbanken Nord är avsändare, och de som premieras är unga, lovande domare (en dam och en herr).

Pojkar

Flickor

11-manna spelas i åldrarna 13 till 16, 7-manna spelas i åldrarna 10 till 12 (inget slutspel för 10-och 11-åringarna), samt 5-manna i åldrarna 8 till 9 (inget slutspel i 5-manna).

