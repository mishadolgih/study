
ტალია დებრეტ ბარნეტი (ინგლ. Tahliah Debrett Barnett;[1] დ. 16 იანვარი, 1988), ცნობილი სასცენო სახელით FKA twigs, — ბრიტანელი მომღერალი, სიმღერების ავტორი, პროდიუსერი და მოცეკვავე, წარმოშობით გლოსტერშირიდან.[2] „FKA“, ერთ-ერთი ვერსიის თანახმად, ნიშნავს „Formerly Known As“ (ქართ. ადრე ცნობილი როგორც).[3][4] ბარნეტის პირველი გამოჩენა მუსიკალურ ინდუსტრიაში მოხდა მინი-ალბომების — EP1 (2012) და EP2 (2013) — გამოშვებით. მისი სადებიუტო სტუდიური ალბომი, LP1, გამოვიდა 2014 წლის აგვისტოში და მიაღწია მე-16 პოზოციას ბრიტანეთის ალბომების ჩარტში-ში და 30-ე პოზიციას ამერიკულ ბილბორდ 200-ში. მისი მეასმე მინი-ალბომი, M3LL155X, გამოვიდა 2015 წლის 13 აგვისტოს.

ტალია ბარნეტი დაიბადა გლოსტერშირში 1988 წელს.[5] მისი მამა — იამაიკელი, ხოლო დედა, ყოფილი მოცეკვავე და გიმნასტი — ინგლისელის და ესპანელის ნარევი.[6] გაიზარდა გლოსტერშირში და სწავლობდა წმინდა ედუარდის სახელობის კერძო კათოლიკურ სკოლაში. 17 წლის ასაკში გადავიდა ლონდონში, რათა დაეწყო მოცეკვავის კარიერა.[7] მან მონაწილეობა მიიღო ისეთი ცნობილი არტისტების მუსიკალურ ვიდეოებში, როგორებიც არიან კაილი მინოუგი, ედ შირანი და ტაიო კრუზი. ცეკვავდა ჯესი ჯეის კლიპებში „Do It Like a Dude“ (2010) და „Price Tag“ (2011).[8]

ის გახდა ცნობილი როგორც Twigs (ქართ. ტოტები) სახსრებში ხრაშუნის გამო. მან თავის სახელს დაუმატა აბრევიატურა FKA (Formerly Known As; ქართ. ადრე ცნობილი როგორც), რადგან სხვა არტისტმა სახელით Twigs შეიტანა მის წინააღმდეგ საჩივარი არაკანონიერი გამოყენების გამო.[6]

Twigs-მა დამოუკიდებლად გამოუშვა თავისი მუსიკალური დებიუტი, EP1, Bandcamp-ზე 2012 წლის 4 დეკემბერს. ასევე ატვირთა საკუთარ YouTube-არხზე ყოველი სიმღერის მუსიკალური ვიდეო. 2013 წლის 1 აგვისტოს Twigs-მა გამოაქვეყნა კლიპი მის პირველ სინგლზე „Water Me“. ვიდეო გადაიღო ჯესი კანდამ.[9] 2013 წლის 6 აგვისტოს გაზეთმა The Guardian განათავსა ბარნეტის მასალა რუბრიკაში „დღის ახალი ჯგუფი“ და დაახასიათა ის როგორც „გაერთიანებული სამეფოს საუკეთესო მაგალითი არამიწიერი R&B-ს წარმოსადგენად“.[4]

Twigs-ის მეორე მინი-ალბომი, EP2, გამოვიდა 2013 წლის 10 სექტემბერს, ლეიბლზე Young Turks.[10] მისი პროდიუსერები იყვნენ Twigs და Arca. Pitchfork-მა მიანიჭა ჩანაწერს რეიტინგი 8/10.[11] 2013-ის დეკემბერში ტალია იყო ნომინირებული ბი-ბი-სის გამოკითხვაში Sound of 2014 და იქნა არჩეული სერვის Spotify-ის მიერ სიისთვის Spotlight on 2014. ასევე Twigs შევიდა ჟურნალ ბილბორდის სიაში „14 Artists to Watch in 2014“.[12] მისი სადებიუტო ალბომი, სახელწოდებით LP1, გამოუშვა 2014 წლის აგვისტოში ლებლმა Young Turks.[13] 2015 წლის 13 აგვისტოს FKA twigs-მა გამოუშვა რიგით მესამე მინი-ალბომი M3LL155X (იკითხება როგორც „მელისა“). ინტერნეტ-გამოცემა Pitchfork-მა მიანიჭა მას 8.6/10.[14]

2015 წლის აპრილში დადასტურდა, რომ ბარნეტი დანიშნულია მსახიობ რობერტ პატინსონზე.[15][16]

