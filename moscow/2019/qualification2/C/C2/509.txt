
Головнокома́ндувач — найвища військова посада на якому-небудь театрі воєнних дій або стратегічному напрямку (регіоні), а також в окремих видах Збройних сил багатьох країн.

У минулому головнокомандувачі призначалися для керівництва всією діючою армією. Під час 1-ї світової війни були головнокомандувачі французької та англійської арміями, головнокомандувач Східним фронтом в Німеччині, головнокомандувачі Північним, Західним, Північно-Західним, Південно-Західним і Кавказьким фронтами в Росії. У цей період головнокомандувачі в російській і німецькій арміях підпорядковувалися верховному головнокомандувачу, а в англійській і французькій арміях — своїм урядам через генштаби і, крім того, об'єднаному союзному командуванню.

Перед 2-ою світовою війною в збройних силах ряду країн для керівництва сухопутними військами, повітряними і військово-морськими силами призначалися головнокомандувачі цими видами збройних сил. У збройних силах нацистської Німеччини були створені 3 самостійних головнокомандування на чолі з головнокомандувачами (сухопутних військ — ОКГ, військово-повітряних сил — ОКЛ і військово-морських сил — ОКМ). Під час 2-ї світової війни США мали головнокомандувачів тихоокеанськими військово-морськими силами і головнокомандувач об'єднаними союзними силами на Європейському ТВД.

У Радянських збройних силах головнокомандувачі були на Північно-Західному, Західному, Південно-Західному (липень 1941 — травень 1942), Північно-Кавказькому (квітень — травень 1942) напрямках та на Далекому Сході (1945). До розпаду Радянського Союзу малися головнокомандувачі видами збройних Сил, а також головнокомандувачі Групою радянських військ у Німеччині. Керівництво об'єднаними збройними силами країн — учасниць Варшавського Договору здійснює головнокомандувачі цими силами. З 1955 по 1991 існувала посада головнокомандувача Об'єднаними Збройними силами країн Варшавського договору.

Посади головнокомандувача існують також в об'єднаних збройних силах країн НАТО. До речі, існує головнокомандувач об'єднаними Збройними силами НАТО.

Згідно статті 8 Закону України «Про Збройні Сили України», Начальник Генерального штабу Збройних Сил України за посадою є - Головнокомандувачем Збройних Сил України.[1]

  Портал «Військова справа»   Портал «Війна»

