
Sky Sport è la testata sportiva di Sky Italia.

La rete è stata diretta da Giovanni Bruno dal 2003 al 2007[1], da Massimo Corcione dal 2007 al 2013, che nel 2008 lancia Sky Sport 24. Nel 2013 torna Bruno[2] fino al marzo 2016, quando ritorna Corcione ad interim[3] che resta in carica fino al 1º gennaio 2017 quando viene sostituito da Federico Ferri.

Con il direttore Federico Ferri, il 30 dicembre 2016 sono stati nominati una serie di condirettori e vice direttori con delega[4]:

Dal 19 aprile 2018 un canale Sky Sport è visibile anche sul digitale terrestre su Mediaset Premium ai canali 319 e 374 in SD e 379 in HD. Dal 5 giugno su Premium è visibile Sky Sport Uno in SD sui canali 370 e 468 e in HD sui canali 380 e 470.

Il 2 luglio 2018 i canali Sky Sport vengono riorganizzati[5]; i nuovi canali sono: Sky Sport 24, Sky Sport Uno, Sky Sport Football, Sky Sport Arena, Sky Sport Golf, Sky Sport NBA, Sky Sport F1, Sky Sport MotoGP e Sky Sport Serie A, e adotta un nuovo logo simile a quello già adottato da Sky Sports l'anno precedente. Dalla stessa data, inoltre, tutti i canali sono visibili anche in Super HD. Dal 12 agosto successivo i canali subiscono alcuni cambi di numerazione: Sky Sport Serie A si sposta dal canale 208 al 202, Sky Sport Football si sposta al 203, Sky Sport Arena si sposta al 204, Sky Sport Golf passa al 205, Sky Sport NBA al 206 e infine Sky Sport F1 e Sky Sport MotoGP tornano alle posizioni 207 e 208. Dallo stesso giorno il canale Sky Sport Football viene reso disponibile anche sul pacchetto Sky Calcio.[6]

Sky Sport offre una gamma di eventi di sport come una selezione delle partite di calcio delle partite di Serie A e dei campionati esteri come la Premier League e la Bundesliga; il basket con la Serie A, la Serie A2, la NBA, l'Eurolega; i motori con tutte le gare della Formula 1 e del Motomondiale; eventi di tennis, rugby a 15 e golf. Offre inoltre il canale all news Sky Sport 24, in esclusiva HD.

Sky Sport offre al telespettatore il servizio interattivo Active, con:

Altri progetti
