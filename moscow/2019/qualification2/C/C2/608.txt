
* Ігри та голи за професіональні клуби враховуються лише в національному чемпіонаті.

Марк ван Бо́ммел (нід.  Mark van Bommelопис файлу, IPA: [ˈmɑrk vɐn ˈbɔməl]; нар. 22 квітня 1977, Масбрахт) — колишній нідерландський футболіст, півзахисник. Багаторічний капітан збірної Нідерландів. Під час виступів Марк ван Бомел мав не найкращу репутацію у футбольному світі. Він вважався досить гравцем грубим, який не цурався ніяких засобів для того, аби відібрати м'яч, через що часто отримував червоні картки.

Марк почав грати у футбол в РКВВ Маасбрахт, в клубі юний півзахисник знайшов прізвисько «Чудовиська» (нід. Angst).

Вже в 1992 році Марк підписав контракт з першим професійним клубом — сіттардьскою «Фортуною», що виступала в Ередівізі. Дебютний матч в чемпіонаті Марк провів 15 травня 1993 року проти «Камбюра» у віці 16 років, непогано зігравши в центрі оборони, проте в цьому ж сезоні команда покинула елітний дивізіон. Поступово ван Боммел став основним гравцем команди і допоміг клубу в сезоні 1994-95 повернутись в Ередивізі. Успішна гра молодого хавбека привернула увагу ПСВ, і влітку 1999 року ван Боммель перейшов в ейндховенський клуб.

У складі ПСВ ван Боммель став чотириразовим чемпіоном Голландії (2000, 2001, 2003, 2005). А за свою блискучу гру двічі — в 2001 і 2003 роках — визнавався найкращим гравцем року в Нідерландах. При чому, в своєму останньому сезоні за ПСВ в 2005 року ван Боммель допоміг команді не тільки стати чемпіонами країни, а й дійти до півфіналу Ліги Чемпіонів.

У травні 2005 року Ван Боммель підписав контракт з іспанською «Барселоною», з якою виграв чемпіонат Іспанії 2006 року і Лігу чемпіонів в сезоні 2005/06.

У серпні 2006 року ван Боммель перейшов мюнхенську «Баварію», ставши в ній одим з ключових гравців основи. У складі «Баварії» Ван Боммель двічі ставав чемпіоном Німеччини і володарем Кубка.

25 січня 2011 року ван Боммель підписав піврічний контракт з італійським клубом «Міланом». Пізніше контракт був продовжений ще на рік. Після його завершення Марку пропонували продовжити договір і далі, однак він відмовився і 29 квітня 2012 року підписав однорічний контракт з ПСВ.

12 травня 2013 року, після завершення останнього матчу ПСВ у сезоні 2012-13 року в Нідерландах, Марк ван Боммел заявив про завершення кар'єри. Що цікаво, цей свій останній матч ван Боммель не дограв до кінця, отримавши червону картку на 71-й хвилині[1].

В підсумку, за свою двгу кар'єру за всі клуби Марк провів 682 матчів і забив 94 голи. Він ставав чемпіоном в усіх лігах, в яких йому доводилося грати, а також здобував європейський успіх, вигравши з «Барселоною» Лігу чемпіонів.

За національну збірну Нідерландів ван Боммель дебютував 7 жовтня 2000 року в товариському матчі проти збірної Кіпру.

Проте в подальші роки Марку у складі збірної катастрофічно не щастило — спочатку команда не змогла потрапити на чемпіонат світу 2002 року, а потім Марк отримав травму і пропустив Євро-2004, а під час відбіркового етапу чемпіонату світу 2006 року, після матчу зі збірною Румунії, ван Боммель був відсторонений від ігор за збірну головним тренером Марко ван Бастеном за невиразну гру, проте на мундіаль 2006 року все ж поїхав. А на Євро-2008 ван Бастен знову не включив Марка у збірну, в результаті чого ван Боммель пропустив ще один великий турнір.

Ситуація змінилася лише після того, як голландську збірну очолив тесть Марка, Берт ван Марвейк. Після того ван Боммел став основним півзахисником збірної і взяв участь в Чемпіонаті світу 2010 року в ПАР, на якому зіграв в усіх семи матчах збірної на турнірі, і виграв разом з командою срібло турніру.

На Євро-2012 ван Боммель виводив на матчі команду як капітан, проте збірна Нідерландів Програла всі три свої матчі в групі, після яких ван Боммел завершив виступи у збірній.

 «Фортуна» (Сіттард)

 ПСВ

 «Барселона»

 «Баварія»

 «Мілан»

