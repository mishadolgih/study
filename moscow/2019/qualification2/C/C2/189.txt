










Перський

Рунічний

Французький

Ісламський

Пізнє Середньовіччя •   Реконкіста •  Ганза •  Монгольська імперія

Андронік II Палеолог є імператором Візантійської імперії (до 1328).  Королем Німеччини — Альбрехт I Габсбург (до 1308). У Франції править Філіп IV Красивий (до 1314).

Апеннінський півострів розділений: північ належить Священній Римській імперії,  середню частину займає Папська область,  південь належить Неаполітанському королівству. Деякі міста півночі: Венеція,  Піза, Генуя тощо, мають статус міст-республік.

Майже весь Піренейський півострів займають християнські Кастилія (Леон, Астурія, Галісія), Наварра, Арагонське королівство (Арагон, Барселона) та Португалія, під владою маврів залишилися тільки землі на самому півдні. Едуард I Довгоногий є королем Англії (до 1307), Вацлав II — королем  Богемії (до 1305), а королем Данії — Ерік VI (до 1319).

Руські землі перебувають під владою Золотої Орди. У Галицько-Волинське князівство очолює Юрій Львович,  Андрій Олександрович Городецький править у Володимиро-Суздальському князівстві (до 1304). У Великопольщі править Вацлав II.

Монгольська імперія займає більшу частину Азії, але вона розділена на окремі улуси, що воюють між собою.   У Китаї, зокрема, править монгольська династія Юань.  У  Єгипті владу утримують мамлюки.  Мариніди правлять у Магрибі.  Делійський султанат є наймогутнішою державою Північної Індії, а  на півдні Індії панують держава Хойсалів та держава Пандья. В Японії триває період Камакура.

Цивілізація майя переживає посткласичний період. Почала зароджуватися цивілізація ацтеків.

