
I liceali è una serie televisiva italiana, composta da 3 stagioni, dal 2008 al 2011.

Prodotta da Taodue Film per Mediaset, la fiction racconta la vita di un gruppo di studenti, frequentanti un prestigioso liceo classico di Roma, il Colonna (ambientato all'interno del Mamiani).

La prima stagione de I liceali è stata trasmessa in anteprima assoluta dal canale Joi ed in seguito in chiaro su Canale 5 nel marzo 2008.
Nella prima stagione come poi nella seconda, vediamo nel ruolo di protagonista Antonio Cicerino (Giorgio Tirabassi) professore di lettere in una piccola scuola di Rocca Storta.
In seguito Antonio con sua figlia Elena verrà trasferito al liceo Colonna di Roma dove all'inizio non si troverà molto bene, ma poi le cose cambieranno.

Gli episodi della seconda stagione de I liceali sono stati trasmessi in anteprima assoluta dal canale Joi da maggio 2009 e si sono conclusi alla fine di giugno. La visione in chiaro su Canale 5 è iniziata il 13 novembre 2009.

Le riprese della seconda stagione (dopo molte discussioni con la scuola[1]) sono state effettuate sempre al medesimo liceo, cioè il Mamiani. Compaiono due nuovi personaggi per movimentare le vicende della classe del prof. Cicerino: una nuova alunna molto controversa e un nuovo professore destinato a turbare il già precario menage tra Cicerino e la prof. Sabatini.

Il cast è ricco di personaggi conosciuti come Giorgio Tirabassi nella parte del professore di provincia (Antonio Cicerino) e Claudia Pandolfi, nell'insegnante di storia dell'arte (Enrica Sabatini).

Oltre che all'interno del Liceo Mamiani e a Roma, una parte della quarta puntata è stata girata a Genazzano, un piccolo paese in provincia di Roma, che nella finzione scenica viene ribattezzato Rocca Storta.

Nella seconda stagione una protesta degli studenti è stata tratta dalla reale manifestazione contro la riforma Gelmini svoltasi a Roma il 30 ottobre 2008, nella quale gli attori si sono mischiati ai veri manifestanti[2].

La serie è stata rinnovata per una terza stagione le cui riprese sono iniziate a giugno 2009 e sono terminate a dicembre 2009. La regia è stata affidata a Francesco Miccichè mentre il soggetto è stato scritto da Antonio Cecchi; Maria Carmela Cicinnati e Emanuela Del Monaco. È stata trasmessa a partire dal 18 maggio 2011 su Canale 5 in prima TV assoluta.
In questa serie quasi tutto il cast è stato cambiato. Tra i nuovi interpreti vi sono:

Alcuni attori provengono, invece, dalle stagioni precedenti:

Personaggi secondari

La serie televisiva è stata criticata in quanto proporrebbe degli stereotipi e dei luoghi comuni sull'adolescenza non conformi alla realtà. In particolare, alcuni studenti del liceo classico Mamiani (dove sono ambientate le riprese) hanno rivolto un appello al preside, ritenendosi offesi dalla serie in questione per le suddette motivazioni.[1][3] Inoltre, è stato aspramente criticato il luogo comune della docente di latino e greco come la classica persona arida che ripercuote le sue insofferenze sugli studenti.

Dopo il successo che ha riscosso la prima stagione è uscito in libreria il libro: I liceali. Diario della II A.

Viene poi pubblicato il libro della seconda stagione intitolato I liceali. L'anno della maturità.

