

Медіафайли у Вікісховищі

Бутрос Бутрос Галі (араб. بطرس بطرس غالي‎, мовою коптів: BOYTPOC BOYTPOC ΓΑΛΗ, англ. Boutros Boutros-Ghali, нар. 14 листопада 1922, Каїр, Єгипет — пом. 16 лютого 2016) — єгипетський дипломат та політик, який з 1992 до 1996 року займав посаду Генерального секретаря ООН.

Походить з християнської родини коптів (Бутрос — арабізована форма імені Петро).

Закінчив Каїрський університет. Потім захистив докторську дисертацію з міжнародного права у Парижі. Також має диплом з міжнародних відносин Паризького інституту політичних наук (фр. Institut d'Études Politiques de Paris).

Займав різні академічні посади. Паралельно займався політичною діяльністю. З 1977 до початку був міністром закордонних справ Єгипту.

Під час його перебування на посаді Генерального Секретаря ООН відбувся геноцид у Руанді (1994 рік) та громадянська війна у Югославії, яка теж супроводжувалася масовими вбивствами мирних жителів. Критики Бутроса Галі звинувачують його у тому, що він не зміг запобігти цим трагедіям, і що реакція ООН була недостатньою.

У 1996 році Бутрос Галі балатувався на другий термін, проте Сполучені Штати наклали вето. Це був перший випадок, коли Генерального Секретаря не було обрано на другий термін, і другий випадок, коли обрання не відбулося через вето (у 1981 році Китай наклав вето на обрання Курта Вальдгайма (нім. Kurt Waldheim) на третій термін).

Згодом Бутрос Бутрос Галі був президентом Академії міжнародного права в Гаазі.

