
Каліфорнійські пожежі 2018 року — серія лісових пожеж 2018 року в штаті Каліфорнія (США). За даними Каліфорнійського департаменту лісового господарства та протипожежної охорони та Національного агентства боротьби з пожежами, станом на 11 листопада зареєстровано 7579 пожеж, які спалили 1 667 855 акрів (6 749 57 км²).[13][14][15] Пожежі завдали збитків на суму понад 2,975 млрд доларів США, включно з 1,366 млрд на витрати пожежогасіння.[1][2][3][4] Наприкінці серпня 2018 року Cal Fire витратив на операції лише 432 млн доларів.[16] Пожежа Комплекс Мендосіно спалила близько 459 тис. акрів (1860 км²) та увійшла в історію США як найбільша пожежа, після пожежі Томас у грудні 2017 року.[17][18]

До серії значних руйнувань у літньому сезоні каліфорнійських пожеж 2018 року викликано багатьма факторами: від збільшення кількості природного палива до посилення атмосферних умов, пов'язаних із глобальним потеплінням.

Головним джерелом лісових пожеж було збільшення сухих дерев.[19] Лише в грудні 2017 року в Каліфорнії було зареєстровано 129 млн мертвих дерев.[20]

Професор Стенфордського університету Ноан Діффенбо, зазначив, що атмосферні умови для лісових пожеж будуть погіршуватися внаслідок змін клімату в Каліфорнії та «те, що ми спостерігаємо протягом останніх декількох років у сезонних лісових пожежі Каліфорнії добре узгоджується з історичними тенденціями щодо підвищення температури, підвищення сухості та збільшення ризику природних пожеж».[21]

WUI (англ. wildland–urban interface) відноситься до зони переходу між незайманими землями та людським розвитком. Сюди можуть бути включені громади, що розташовані в межах 0,8 км від даної зони. Ці землі та громади, прилеглих до навколишніх диких лісів, знаходяться під загрозою виникнення природних пожеж.[22] З 1990-х років в цьому районі було побудовано понад 43 % нових будинків. У деяких таких районах кількість нових будинків становить 80 %.[23]

У Північній Каліфорнії та Центральній долині спостерігається різке збільшення забруднювачів повітря під час липневих і серпневих пожеж. Південна Каліфорнія також зазнала зростання забруднення повітря у серпні.[24] Якість повітря в Північній та Центральній Каліфорнії залишається поганою до середини вересня 2018 року, коли пожежна активність різко знижується.

Нижче наведено список пожеж, що спалили понад 1000 акрів, або призвели до значного структурного збитку чи смертей.

5 пожежників поранено, 85 загибло цивільних осіб, 12 поранено цивільних осіб, зникло безвісти 249 цивільних осіб; зруйновано 19 068 споруди, пошкоджено 669 споруд.

  Портал «США»

