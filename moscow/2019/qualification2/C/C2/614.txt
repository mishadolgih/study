
Վիքիքաղվածք, հայտնի մարդկանց ու մտածված հերոսների քաղվածքների, ինչպես նաև ասացվածքների և աֆորիզմների ազատ հավաքածու, որը կազմվում է ընթերցողների համատեղ ջանքերով։ Նախագիծը Վիքիպեդիա ազատ հանրագիտարանի քույրն է և գործում է նույն սկզբունքներով։ Նախագիծը ստեղծվել է Վիքիմեդիա Հիմնադրամի կողմից ՄեդիաՎիքի ծրագրային ապահովման հիման վրա։

Կայքի ողջ պարունակությունը հասանելի է GNU ազատ փաստաթղթային արտոնագրի պայմաններով։

Վիքիքաղվածք նախագիծը սկսել է 2003 թվականի հունիսի 27-ին, իսկ Հայերեն Վիքիքաղվածքը սկսվել է 2004-ի երկրորդ կեսին։ Վիքիքաղվածքի խոշորագույն նախագիծը անգլերեն նախագիծն է, որը 2015 թվականի նոյեմբերի 19-ի դրությամբ պարունակում է ավելի քան 25 582[1] հոդված։ Հայերեն Վիքիքաղվածքը պարունակում է 1000-ից ավելի հոդվածներ[1]։ Վիքիքաղվածք նախագիծը գոյություն ունի առավել քան 80 լեզվով, որոնք ընդհանուր հաշվով պարունակում են մոտ 170 000 հոդված։ 

Հայերեն Վիքիքաղվածքը սկսել է 2004-ի երկրորդ կեսին։ 2009-ի հունվարին այն անցել է 100 հոդվածի սահմանը, իսկ 2009 թվականի սեպտեմբերի 10-ին այն անցել է 500 հոդվածի շեմը Սպանված Աղավնի էջով։

2015 թվականի փետրվարի 2-ին գրվել է Հայերեն Վիքիքաղվածքի 1000-րդ հոդվածը՝ Ակսել Բակունց

