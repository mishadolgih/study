
The Walt Disney Company, Disney, är en amerikansk företagskoncern inom nöjesbranschen, grundat av bröderna Walt och Roy Disney den 16 oktober 1923. Fram till 1986 hette företaget Walt Disney Productions[förtydliga]. Företagsmärket är tre stora runda cirklar som tillsammans bildar huvudet och öronen på en av deras tecknade figurer Musse Pigg. Nuvarande VD är Robert A. Iger. Huvudkontoret Walt Disney Studios ligger sedan grundandet i Burbank, Kalifornien, USA. Koncernen har idag omkring 130 000 anställda världen över och dess årsomsättning ligger på omkring 30 miljarder dollar.

Företaget är sedan 1983 inte synonymt med filmstudion Walt Disney Pictures. Även om Walt Disney Pictures kvarstår som kärnan i koncernen har Walt Disney Company idag växt till att bli en enorm koncern, innefattande en mängd företag och bolag, fördelade på fyra affärsområden: 

En femte avdelning, Disney International, samlar Disneys avdelningar utanför USA, däribland den svenska. Dessa är indelade i The Americas, Asia-Pacific och Europe. För närvarande är bolaget närvarande i drygt 40 olika länder. På den svenska marknaden äger man bland annat TV-kanalerna ESPN America, ESPN Classic, Disney Channel, Disney XD och Disney Junior.

Förutom den egna produktionen licensierar man även ut sitt varumärke bland annat till produktion av matvaror, godis och tecknade serier.

Disneys fyra filmbolag bildar tillsammans Buena Vista Motion Pictures Group, en av världens sex största filmstudiosammanslutningar.

Kärnan för Walt Disney Company och ansvariga för skapandet av figurer som Musse Pigg och Kalle Anka är filmbolaget Walt Disney Pictures. Det är detta bolag som skapar de filmer som i allmänt tal kallas disneyfilmer.

Walt Disney Pictures omfattar också animationsstudiorna Walt Disney Feature Animation, som producerar de mest påkostade tecknade filmerna - de så kallade Disneyklassikerna - DisneyToon Studios (planerad för nedläggning i oktober 2006), som svarar för de flesta av bolagets övriga tecknade filmer, då framför allt de som släpps direkt på vhs/dvd, samt den förre samarbetspartnern Pixar Animation Studios.

Övriga filmbolag inom Walt Disney Company är Touchstone Pictures, Hollywood Pictures och Miramax Films. Under åren 1993-2005 var även Dimension Films en del av Walt Disney Company.

Distribution av dessa bolags filmer sker idag enbart via Buena Vista Distribution (allmänt kallat Buena Vista) och dess dotterbolag; Buena Vista Home Entertainment som svarar för distribution via vhs och dvd, Buena Vista International som handhar distributionen till internationella biografer och Buena Vista Home Entertainment International som distribuerar till köp- och hyrfilmer utanför den amerikanska marknaden.

Walt Disney Theatrical Productions och Hyperion Theatrical Productions - tillsammans Buena Vista Theatrical Productions producerar musikaler och teateruppsättningar. Endast det förstnämnda släpper produktioner under Disney-varumärket.

I koncernen ingår fyra skivbolag; Walt Disney Records, Buena Vista Records, Hollywood Records and Lyric Street Records, där utgivningen för de tre första till stor del består av soundtrack. Tillsammans bildar koncernens skivbolag Disney Music Group.

Basen för denna avdelning är Disneys temaparker. Förutom dessa ingår även Disneys hotell och restauranger och fyra fartyg som bedriver kryssningsverksamhet inom företaget Disney Cruise Line. Ansvarigt för utveckling av samtliga företag inom Parks and Resorts är Walt Disney Imagineering.

I dagsläget driver Disney fem temaparker:

Bland de Disney-ägda tv-kanalerna finns det amerikanska nationella nätverket American Broadcasting Company (ABC), med flera dotterkanaler - däribland familjekanalen ABC Family, nyhetsbolaget ABC News med nyhetskanalen ABC News Now samt sportbolaget ABC Sports - sportkanalen ESPN, med en mängd dotterkanaler som de europeiska  ESPN America och  ESPN Classic som båda finns i Sverige - samt den multinationella barnkanalen Disney Channel och dess systerkanaler Disney XD, Playhouse Disney och Disney Cinemagic.

Produktionsbolaget Walt Disney Television har producerat en mängd tv-serier för barn och yngre tonåringar, såväl tecknade serier som serier med skådespelare. För närmare detaljer kring de tecknade serierna se Lista över Disneys tecknade tv-serier. 

Buena Vista Television sköter tv-distributionen av samtliga disneyägda film- och tv-bolags produktioner, och har dessutom en mindre egenproduktion, som dock enbart innefattar tävlingsprogram och talkshows. För den internationella tv-distributionen svarar Buena Vista International Television.

Det tredje disneyägda televisionsproduktionsbolaget, Touchstone Television, har blivit ett av 2000-talets mest framgångsrika tv-produktionsbolag, med flera av de mest prisade amerikanska tv-serierna i sin produktion.

Förutom tv-kanaler innefattar Walt Disney Company även ca 80 radiokanaler, däribland Radio Disney och ABC:s och ESPN:s radiokanaler.

Media Networks inkluderar även antal internetportaler, däribland Go.com och Movies.com, samlade i Walt Disney Internet Group. Walt Disney Internet Group driver också samtliga Walt Disney Companys och dess dotterbolags webbplatser.

Även bokförlaget Hyperion Books ligger under Media Networks.

Inom denna avdelning av koncernen finns bland annat Disney Toys, som producerar leksaker, Disney Educational Products, som producerar utbildningsmaterial, och Walt Disney Home Entertainment, som svarar för försäljningen av köpvideo och dvd. Även Disney Stores - butiker som enbart säljer Disneyprylar - ligger härunder.

Förutom egenproduktion bedrivs här en omfattande licensiering av varumärket Disney; bland annat handhar Buena Vista Games licensen för produktion av bland annat datorspel, och har dessutom en omfattande egenproduktion av spel och annan mjukvara. Walt Disney Publishing och dess internationella avdelning Disney Publishing Worldwide producerar dels egna böcker och tidningar, men är också den kanal genom vilken Disney säljer lincensieringen av bland annat tecknade serier. Undantaget ett åren 1990-1993 har "disneyserierna" aldrig producerats av Walt Disney Company självt.

