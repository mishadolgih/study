
Даян Файнстайн (Dianne Feinstein, D)

Каліфо́рнія (англ. California) — штат, що охоплює південну половину західного узбережжя Сполучених Штатів. З населенням 39 мільйонів і площею 410 тис. квадратних кілометрів, Каліфорнія — найбільший американський штат за населенням і третій за площею.

Територія нинішнього штату Каліфорнія була населена індіанцями, коли у XVI-му сторіччі її вперше досягли європейські дослідники. Починаючи з 1769 Іспанія колонізувала берегові області цієї території, яка стала частиною Мексики після виголошення Мексикою незалежності у 1821. Мексика по суті нехтувала Каліфорнією протягом наступних 25 років — і в результаті Американо-мексиканської війни (1846–1848), територію було захоплено лише 500 американськими солдатами і моряками. Після війни, територію закуплено Сполученими Штатами згідно з Договором Гваделупе Ідальго. Відтак за часи каліфорнійської золотої лихоманки 1848-49 років до цього району додатково емігрували близько 90 000 осіб, — і в 1850 Каліфорнія стала 31-м штатом Сполучених Штатів.

Сонячний клімат штату надав йому репутацію курортного, порівняно зі Східним узбережжям Сполучених Штатів. Каліфорнія має шосту економіку у світі, 2.2 трильйона доларів США (на 2013), їй припадає 13.2 % валового внутрішнього продукту (ВВП) Сполучених Штатів (у 16.7 трильйонів доларів). Головні галузі економіки включають сільське господарство, розважальну індустрію, легку промисловість і туризм. У Каліфорнії також розташовані кілька важливих економічних областей як-от Голлівуд (розвага), каліфорнійська Центральна долина (сільське господарство), Кремнієва долина (комп'ютери і високі технології) і Винна країна (вино).

Спочатку Каліфорнією називалася велика територія, складена з мексиканського півострова, зараз відомого як Каліфорнія (Нижня Каліфорнія) та американського штату Каліфорнія. Територія сучасних штатів Невади, Юти, Аризони і Вайомінга також належали Іспанії й Мексиці, але були майже повністю нерозвинені.

Вважають, що ім'я виникло від міфічного раю Calafia, зображеного в збірнику казок «Amadís de Gaula», іспанського романтика 16-го сторіччя Гарсії Родрігеса де Монтальво, який в книзі був недосяжним берегом, повним золота, велелюбних амазонок, що живуть в печерах, та дивних звірів.

Також є свідоцтво, що слово Каліфорнія, можливо, пішло від ранніх іспанських дослідників, які увійшли до Каліфорнії через гарячі південні області — і називали Каліфорнію «гарячою як духовка» (cali > гаряче, fornia > духовка). Ця назва, можливо, пішла від caliente fornalia, що іспанською означає «гаряча піч», або, можливо, від calida fornax, «гарячий клімат» латинською.

Територія Каліфорнії була відкрита 1535 р. морською тихоокеанською експедицією Ернана Кортеса.
Першими європейцями, які досліджували ці береги, були Хуан Родрігес Кабрільйо в 1542 р. і сер Френсіс Дрейк у 1579 р. Аж до 1730-х Каліфорнія вважалася островом. Починаючи з кінця 1700-х років, іспанські місіонери будували невеликі поселення на величезних ділянках землі на порожніх землях на північ від Нижньої Каліфорнії (California Baja). Після проголошення незалежності Мексики, весь ланцюг таких поселень (місій) був оголошений власністю мексиканського уряду і вони були покинуті.

Каліфорнією була названа північно-західна частина іспанської імперії в Північній Америці. Після Американо-мексиканської війни 1847 року цей регіон був поділений між Мексикою і Сполученими Штатами. У 1846 р., під час війни, була проголошена Каліфорнійська Республіка, існування якої швидко закінчилося після того, як комодор Військово-морського Флоту США Джон Слоат висадився в Сан-Францискській затоці — і оголосив цю територію власністю США.

Американська частина, Верхня Каліфорнія, стала 31-м штатом США в 1850 р.

Із відкриттям золота у 1848 р. почалася так звана «Золота лихоманка», за який час чисельність населення Каліфорнії зросла кількакратно.

Під час Громадянської війни в США Каліфорнія офіційно підтримала Північ. Але населення розділилося в своїх перевагах, і загони каліфорнійських добровольців билися на обох сторонах.

Завершення будівництва першої трансконтинентальної залізниці в 1870-х роках привело до вибухового зростання населення. Переселенцям подобався клімат, чудово відповідний для життя і сільського господарства. З 1950 року Каліфорнія стала найнаселенішим штатом США, яким і залишилась понині.

Каліфорнія розташована на узбережжі Тихого океану. Вона межує зі штатом Орегон на півночі, штатами Невада і Аризона на сході та мексиканським штатом Баха-Каліфорнія на півдні. Каліфорнія — третій за площею штат США (410000 км²). Більшість крупних міст лежать на узбережжі, в зоні помірного середземноморського клімату.

Центральну частину штату займає родюча Центральна долина (англ. Central Valley), обрамлена з усіх боків горами, і яка колись була дном океану.

На півдні Каліфорнії знаходиться пустеля Могаве. На північному заході Могаве лежить Долина Смерті — найнижча (86 метрів нижче рівня моря) і жаркіша точка Північної Америки.

На сході знаходяться гори Сьєрра-Невада (ісп. Sierra Nevada — засніжені гори). Їх вінчає гора Вітні (Mount Whitney) — найвища точка континентальної частини США (4421 м). Тут же знаходиться Національні парки Йосеміті, Секвоя, Королівський каньйон, та глибоке прісне озеро Тахо.

Територією всієї Каліфорнії проходить розлом Сан-Андреас, через це тут часті землетруси. Також на території Каліфорнії знаходиться декілька вулканів. Деякі з них діючі, такі як пік Лассен, який вивергався в 1914 і 1921 роках.

Клімат Каліфорнії надзвичайно різноманітний. На більшій частині території штату він середземноморський, з вологою зимою і сухим літом. Вплив океану знижує різницю температур, приводить до прохолодного літа і теплої зими. Через холодну Каліфорнійську океанську течію уздовж берега часто стоїть туман. При просуванні углиб території клімат стає більш континентальним, з великою різницею температур зимою і літом. Західні вітри з океану приносять вологу, і північна частина штату одержує більше опадів, ніж південна. На клімат також впливають гори, які не пропускають вологе повітря з океану далеко вглиб континенту.

У північно-західній частині Каліфорнії клімат помірний океанський, сумарна кількість опадів становить 38—100 см на рік. У Центральній долині переважає середземноморський клімат, але з більшою різницею температур. Для гір характерний гірський клімат, сніжна зима і помірно тепле літо. На схід від гірських хребтів розташовані пустельні райони з холодною зимою та спекотним літом.

Каліфорнія управляється як республіка. Має три гілки влади — виконавчу, законодавчу і судову.

Виконавча влада — це губернатор штату і інші виборні посадовці. Губернатор Каліфорнії — Джеррі Браун. Перед ним цей пост 8 років займав Арнольд Шварценеггер.

Законодавчу владу здійснюють Сенат (40 сенаторів) і Асамблея (80 депутатів). Головний закон Каліфорнії — це Конституція Каліфорнії, один із найдовших діючих законодавчих документів у світі. Його обсяг — понад 10 000 сторінок.

Судова гілка влади представлена Верховним Судом Каліфорнії і судами нижчого рівня.

Столиця штату — місто Сакраменто. Раніше столицею були міста Монтерей (1775—1849), Сан-Госе (1849—1851), Вальєхо (1852—1853), Беніція (1853—1854) і Сан-Франциско (1862). Сакраменто став постійною столицею в 1854 р. У 1862 р. столичні функції були перенесені на чотири місяці в Сан-Франциско через потужні повені.

Каліфорнія має двох представників в Сенаті США (Даян Файнстайн з 1992 року, Камала Харріс з 2017 року) і 53 — в Конгресі США.

На 2005 населення Каліфорнії оцінювалося в 36.132.147, що на 290.109, або 0,8 % більше, ніж попереднього року і на 2.260.494, або 6,7 %, більше, ніж у 2000-ому році, роблячи Каліфорнію 13-тим штатом за темпами росту (після Невади, Аризони, Флориди, Джорджії, Юти, Айдахо, Техасу, Колорадо, Північної Кароліни, Делавера, Вірджинії, і штату Вашингтон). Це включає природне збільшення починаючи з останнього перепису на 1.557.112 осіб (2.781.539 народження мінус 1.224.427 смертність) і збільшення завдяки міграції в 751.419 осіб. Імміграція з-за кордону Сполучених Штатів призвела до притоку 1.415.879 осіб, і міграція в межах країни призвела до відтоку 664,460 осіб.

Каліфорнія — найбільший за населенням штат США: більш ніж 12 % американців живуть у штаті. Лише 33 країни світу мають більше населення, ніж Каліфорнія; для порівняння у Каліфорнії живуть приблизно на чотири мільйони більше людей ніж у всій Канаді.

Міста Каліфорнії

Каліфорнія — сильно урбанізований штат. У штаті чотири міських райони з населенням понад 1 мільйона осіб:

Інтерпретація даних Бюро перепису населення США може бути важкою з двох причин. По-перше, це важко завдяки політиці Бюро розглядати расу та латиноамериканське походження як дві окремі категорії. Латиноамериканці повинні не тільки вибирати відповідь «hispanic»; вони повинні також вибрати расу, наприклад «білу» або «азіатську», або просто деяку «іншу расу». По-друге, значна частина (~10 %) латиноамериканців має статус незаконних іммігрантів.

Тому, заради простоти, дані внизу вважають людей латиноамериканського походження окремою категорією. Вони вказують тільки не-латиноамериканських членів кожної групи: не-латиноамериканських білих, не-латиноамериканських ескімосів, не-латиноамериканських людей двох або більше рас тощо. Для більш конкретної інформації про раси і перепис див. Раси (Американський перепис).

У Каліфорнії немає етнічної більшості. Нелатиноамериканські білі все ще є найбільшою групою, але більше не є більшістю населення завдяки високорівневий імміграції в останні роки. Латиноамериканці складають понад третину населення; інші великі етнічні групи — азіати, чорношкірі та американські індіанці.

Через високорівневу імміграцію з Латинської Америки, особливо Мексики, і більшої норми народження серед латиноамериканського населення передбачається, що латиноамериканці стануть більшістю в штаті приблизно у 2040-му році. Каліфорнія має друге азіатське населення (у відсотках) серед американських штатів (Гаваї мають найбільше).

На 2000, 60,5 % каліфорнійських жителів 5-ти років і старше говорять англійською вдома, а 25,8 % говорять іспанською. Китайська мова — третя найбільша розмовна мова (2.6 %), філіппінська четверта (2.0 %) і в'єтнамська п'ята (1.3 %).

Мовний склад Каліфорнії 2010 року [3]

Індіанські мови Каліфорнії налічують більш ста мов, та показують велику різноманітність, що робить Каліфорнію однією з найбільш лінгвістично різноманітних областей у світі. Проте, всі індіанські мови находяться під загрозою знищення, не зважаючи на зусилля з їх підтримки.

Починаючи з 1986, каліфорнійська конституція конкретизувала, що англійська мова — спільна і державна мова штату. Мовна політика — велика політична проблема в штаті, особливо що стосується політики мови навчання і офіційного використання мов, якими розмовляють іммігранти.

Релігійні концесії у Каліфорнії:

Як і в інших західних штатах, відсоток каліфорнійського населення, що називають себе нерелігійними, порівняно високий відносно решти США.

На 2005 р., Каліфорнія мала сьому найбільшу економіку у світі, не рахуючи США[1]. Хоча штат історично має репутацію більш сонячного і ледачого, порівняно з Східним Узбережжям Сполучених Штатів, він відповідає за 13 % з валового внутрішнього продукту Сполучених Штатів. Валовий продукт штату становив понад 1.6 трильйонів доларів (1.600.000.000.000 доларів на 2005), що більше, ніж в будь якому іншому американському штаті, і більшості країн у світі (за паритетом купівельної спроможності).

Каліфорнія — також дім декількох істотних економічних областей, як наприклад Голлівуд (розвага), каліфорнійська Центральна долина (сільське господарство), Кремнієва долина (комп'ютери і високі технології), і винні області, наприклад Санта-Барбара і Північна каліфорнійська Винна Країна (вино).

Домінуюча промисловість, більш ніж удвічі перевищуюча наступну — сільське господарство (включаючи вирощування плодів, овочів, масла і вина). За нею слідує аерокосмічна промисловість, індустрія розваг, перш за все телебачення за доларовим обсягом, хоча багато фільмів все ще робляться в Каліфорнії, легка промисловість, включаючи виробництво комп'ютерних компонентів та програмного забезпечення і гірська промисловість.

Дохід на душу населення становить 33,403 доларів (2003), займаючи 12-те місце в країні. На душу населення прибуток значно змінюється в залежності від географічної області і професії. Центральна долина має самі екстремальні контрасти прибутку, з сезонними працівниками на фермах, що отримують менш ніж мінімальну заробітну плату. Нещодавно, Долина Сан-Хоакін характеризувалася як одна з економічно гірших областей в США, разом з районом Аппалачів.

У той же час як деякі берегові міста є найбагатшими на людину в США, перш всього Сан-Франциско, округ Марін та Великий Лос-Анджелес, несільськогосподарські центральні округи мають майже найвищий рівень бідності в США. Райони високої технології в Північній Каліфорнії, особливо Кремнієва долина (округи Санта-Клара і Сан Матео), зараз піднімаються після економічного спаду, викликаного падінням Інтернет-компаній, спаду, що викликав втрату понад 250,000 робочих місць тільки в Північній Каліфорнії. Недавні (весна 2005) економічні дані вказують, що економічний приріст відновився в Каліфорнії, хоча все ще трохи нижче національного прогнозу в 3,9 %. Міжнародний бум в цінах на житло був дуже сильним в Каліфорнії, з середньою ціною будинку в штаті понад півмільйона доларів в квітні 2005.

Туристична індустрія займає одне з провідних місць в економіці штату. Туризм входить до п'ятірки найбільших галузей по зайнятості населення.

У 2013 році в Каліфорнії кількість внутрішніх поїздок становила 227,2 млн (184,2 млн з яких були здійснені для відпочинку). Цей показник є найвищим серед всіх штатів США.

В 2013 в Каліфорнії побувало понад 20 % закордонних туристів, що приїздили до США, а чистий прибуток перевищив відмітку в 12,8 млрд $.

Найбільше штат відвідують туристи з Китаю, Мексики, Великої Британії, Канади, Японії та Німеччини.

Каліфорнійська публічна система освіти підтримується унікальною конституційною поправкою, яка вимагає 40 % доходів штату витрачати на освіту.

Початкові школи мають різну ефективність. Якість шкіл сильно залежить від місцевого розміру податку і розміру місцевої адміністрації. У деяких областях, адміністративні витрати досягають значного відсотку сум направлених на освіту. У старших класах школи пропонують факультативні курси з торгівлі, мов і гуманітарних наук. До них приймають студентів від 14-18 років, але обов'язкова освіта припиняється у віці 16 років. У багатьох районах факультативні курси викладають і для учнів 11 — 13 років. У початковій школі викладають практичні навички, історію і суспільствознавство. Обов'язкова освіта починається у віці 6 років.

Головна система науково-дослідних університетів — це Каліфорнійський університет (University of California), де зараз працює більше Нобелівських лауреатів, ніж у будь-якій іншій установі світу, і який вважається найкращою суспільною університетською системою світу. Система Університету Каліфорнії складається з дев'яти частково незалежних університетів чи кампусів: у Берклі, Лос-Анджелесі, Сан-Діего, Девісі, Санта-Барбарі, Санта-Крузі, Ірвайні, Ріверсайді та Мерседі. Крім Університету Каліфорнії система вищої освіти включає другу велику систему університетів — Університет штату Каліфорнія (анг. California State University), систему Громадських коледжів (анг. Community colleges), та приватні університети, такі як Стенфордський (анг. Stanford University), Клермонтський коледж, Університет Південної Каліфорнії (анг. USC) та Каліфорнійський технологічний інститут (анг. Caltech).

Каліфорнія — штат, що має велику кількість і щільність промисловості у порівнянні із середнім рівнем у США. Велику увагу керівництво штату приділяє боротьбі із забрудненням.[2] Енергетичний стандарт «2020» передбачає, що всі нові будинки, що будуються на території штату, з 2020 року повинні бути облаштовані сонячними панелями. Це пов'язано з планами скоротити викиди парникових газів, що спричиняють глобальне потепління, на 40 % до 2030 року.[3]

