
Topolino e lo scienziato pazzo (The Mad Doctor) è un film del 1933 diretto da David Hand. È un cortometraggio animato della serie Mickey Mouse, prodotto dalla Walt Disney Productions e uscito negli Stati Uniti il 20 gennaio 1933, distribuito dalla United Artists. 

I toni horror del corto lo resero insolito per un cartone animato di Topolino. Alcuni cinema rifiutarono di proiettarlo, credendo che fosse troppo spaventoso per i bambini. Una volta, per questo motivo, venne vietato interamente in Inghilterra.

Un misterioso scienziato pazzo, il dottor XXX, cattura il cane di Topolino, Pluto. Topolino cerca di salvarlo prima che il dottore possa eseguire il suo grottesco esperimento: attaccare la testa di Pluto al corpo di un pollo in modo da vedere se un cucciolo di pollo ibrido possa uscire da un uovo. Topolino si fa strada attraverso trappole esplosive e scheletri animati prima di essere scoperto e legato ad un tavolo per essere tagliato in due da una sega circolare. Prima che ciò accada, Topolino si sveglia improvvisamente nel suo letto. Non essendosi ancora reso conto che gli eventi erano solo un incubo, Topolino chiama Pluto, che gli salta con entusiasmo sul letto con la sua cuccia e la catena ancora attaccata al collare.

Il cortometraggio è incluso nel DVD Walt Disney Treasures: Topolino in bianco e nero.

Il dottor XXX ha un cameo nel corto di Roger Rabbit Tummy Trouble, dove viene visto in una foto.

Topolino e lo scienziato pazzo è la base e il titolo del secondo livello del videogioco Topolino e le sue avventure; una rappresentazione del livello è utilizzato come copertina per il gioco.

Il dottor XXX riappare nei videogiochi Epic Mickey ed Epic Mickey 2: L'avventura di Topolino e Oswald. Nel primo è un antagonista secondario, mentre nel secondo è quello principale.

Altri progetti
