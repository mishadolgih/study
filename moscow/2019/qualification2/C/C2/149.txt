
La provincia di Benevento  è una provincia italiana della Campania, di 278 477 abitanti, istituita il 25 ottobre 1860.

Confina a nord con il Molise (provincia di Campobasso), a est con la Puglia (provincia di Foggia), a sud con la provincia di Avellino e la città metropolitana di Napoli, a ovest con la provincia di Caserta.

La sua massima dimensione latitudinale tra il colle Giglio, sul confine nord (41°29') e il monte Avella, sul confine sud (40°59') è di 30', pari a 55,590 km; mentre la massima ampiezza longitudinale, fra la frazione Biancano di Limatola (sul fiume Volturno) a ovest (1°54') e il tratturello Camporeale-Foggia sul confine orientale (2°42') è di 48', pari a 67 km circa (al parallelo 41°14' che taglia per metà la provincia).

Posta nel cuore dell'Appennino meridionale, a cavallo fra i monti del Sannio e i rilievi campani, la provincia ha la forma di una grande conca, compresa quasi tutta nel medio-basso bacino del Calore - Volturno, tranne l'estremo lembo proteso verso nord-est, il quale rientra nell'alto bacino del Fortore.

L'altitudine varia dai 44 metri della punta di Limatola ai 1822 metri del monte Mutria; la provincia è cinta dai contrafforti del Matese e del Molise a nord; dai monti della Daunia a est; dai monti del Partenio e dell'Irpinia a sud; e dai monti Tifatini a ovest.

.mw-parser-output .chiarimento{background:#ffeaea;color:#444444}.mw-parser-output .chiarimento-apice{color:red}L'odierna valle del Calore beneventano in origine era un bacino chiuso occupato da un lago, di cui il Calore, il Tammaro, il Miscano, l'Ufita e il Sabato erano i principali tributari. Per una violenta depressione del suolo, tra l'estremità settentrionale del Taburno e la meridionale del Matese, le acque di quel lago si sarebbero aperte il varco verso il Volturno e avrebbero formato l'odierna valle del basso Calore con la piana di Solopaca. Che la conca beneventana in origine sia stato un lago è provato dal fatto che l'odierna piana di Benevento e quasi tutte le colline che la circondano sono di formazione terziaria (compresa tra 70-63 e 1-2 milioni di anni fa), composte cioè di stratificazioni ghiaiose, o ammassamenti di ciottoli misti a calcare e arenaria.[sfugge il nesso fra epoca e modo di formazione]

Durante il terziario accaddero intensi e vasti movimenti tettonici, soprattutto legati alla cosiddetta orogenesi alpina, che non si limitò alle sole Alpi, ma alla quale si devono le principali linee direttrici del rilievo attuale dei continenti. Di formazione secondaria o mesozoica (tra 230-225 e 70-63 milioni di anni fa) è, invece, costituita la cinta montana della provincia.

I terreni sono costituiti in massima parte da elementi argilloso - calcareo - silicei, con qualche raro masso erratico di granito (Valfortore); non sono rare invece le concrezioni conchiliacee e le incrostazioni ittiche (Pietraroja, Castelfranco in Miscano), i giacimenti di marmi colorati (Vitulano, Cautano, Paduli), e di selci trasparenti e calcedonio comune.

Non mancano zone in cui sono evidenti i segni di una primordiale attività vulcanica, come nelle regioni Vitulanese, Telesina e Galdina. Nella valle di Vitulano, in quasi tutto il suolo di Tocco Caudio, vi sono giacimenti di tufo con pomici, foglie di mica e cristalli di pirosseno, attestanti chiaramente l'esistenza del cratere di un vulcano spento, dal quale dovettero essere lanciate tutte le sostanze vulcaniche che si rinvengono in molte parti della valle Beneventana. La stessa base del paese di Tocco Caudio non sarebbe che un cono rovesciato di tufo vulcanico.

Nelle regioni Telesina e Cerretese poi, oltre alle sorgenti d'acqua termali e minerali, vi sono grandi giacimenti di tufo grigio, formati evidentemente da ceneri vulcaniche, e di lignite (Pietraroja) che, secondo molti geologi, è indizio dell'origine vulcanica di quei terreni. Nel settore nord-est, tra il Tammaro e il Fortore, non vi è nessuna traccia di terreno vulcanico oltre al tufo di monte Caffarello (687 m), in quel di San Marco dei Cavoti.

Per trovare un'altra zona vulcanica bisogna andare al di là del Fortore, nella regione Galdina. Nel sito detto Fontane Padule ad est di San Bartolomeo in Galdo, e tra il bosco Montauro e Alberona, si trovano ad una certa profondità pomici, scorie, pezzi d'ossido nero di manganese e di ferro fuso in forma spirale, oltre a strati di torba papiracea, un'immensa quantità di piriti e strati di ferro, carbonati e litoidi.

Sorgenti d'acqua termo-minerali vengono fuori da tutti i punti del suolo della provincia.[tutte le sorgenti sarebbero termo-minerali?]

Il clima della provincia di Benevento presenta inverni freddi, con gelate e brinate che si presentano spesso al mattino dopo nottate con cielo sereno. Nelle conche appenniniche, dove peraltro si trova il capoluogo, si ha il fenomeno dell'inversione termica, che favorisce la marcata discesa di temperatura dopo il tramonto per irraggiamento notturno, per cui spesso la temperatura scende anche al di sotto degli 0 °C in mancanza di vento e di nubi. Le precipitazioni sono scarse, con accumuli annuali che mediamente non superano i 600–700 mm. Fa eccezione la zona pedemontana al confine col Molise, dove, grazie all'effetto Stau indotto dal Matese, le precipitazioni aumentano sensibilmente con accumuli annuali che arrivano sino a 2000 mm. D'inverno la neve cade in abbondanza sul massiccio del Matese e in generale sopra i 400–500 m; la neve si spinge a quote inferiori solo in occasione di poderose irruzioni di aria gelida dai Balcani. Un evento nevoso molto importante nella provincia di Benevento ci fu nel febbraio 2012, quando il beneventano, come praticamente tutta l'Italia, fu colpito da gelo e neve fino al piano, con accumuli nevosi fino a 35 cm nel capoluogo.

Nella conca di Benevento, da quando un lago preistorico prese figura e corso di fiume formando l'odierna valle del medio e basso Calore, vi confluiscono da opposte direzioni, proprio nei pressi della città, i suoi due maggiori tributari, il Tammaro da nord, il Miscano e l'Ufita da est e il Sabato da sud, i quali, scavando con il Calore medesimo, le tre maggiori vallate della provincia, la dividono in quattro settori:

Nel settore sud-est vi sono le ultime diramazioni dei monti dell'Irpinia, che separano la valle del Sabato da quella del Calore, con le alture di San Giorgio del Sannio (380 m), quelle di Sant'Angelo a Cupolo, con il monte Pagliari (475 m), quelle di San Nazzaro e Calvi, con il monte San Marco (505 m) e le alture di Cucciano che separano la valle del Calore da quella dell'Ufita, con il monte Calvano (554 m), Rocchetta (632 m) e Cucciano (700 m).

Nel settore nord-est vi è l'incurvatura della dorsale appenninica, dove i monti del Sannio si congiungono con i monti Dauni, formando la catena la catena arcuata dei monti d'Alberona, Roseto, Castelfranco, Montefalcone, Foiano di Val Fortore e Baselice nella quale sono le sorgenti del Fortore.

In questa catena emergono i monti: Taglianaso (908 m), Teglia (742 m), Tufara (913 m) e S. Angelo (641 m) al confine nord-est, sulla destra del Fortore; mentre sulla sinistra, costituenti lo spartiacque tra la valle del Fortore e quella del Tammaro si trovano i monti: Serravessilli (892 m), Calvello (946 m), Rovino (920 m), S. Onofrio (950 m), S. Luca (981 m) e S. Marco (1007 m).

Tra le diramazioni dei monti del Sannio si distinguono anche le montagne di Cercemaggiore (960 m), quelle di Santa Croce del Sannio con il monte S. Martino (853 m), il Murgia Giuntatore (992 m), il m. Saraceno (1086 m), i monti di Colle Sannita (871 m) e di Castelvetere in Val Fortore (706 m), le alture di Castelfranco in Miscano con il monte S. Felice (851 m), di San Marco dei Cavoti con il monte Caffarello (687 m), e le alture di Foiano di Val Fortore con i monti Barbato (946 m) e Fontesanlorenzo (981 m), e giù fino al colle di Paduli (380 m) e al monte Crapiano (371 m) che forma le appendici estreme dei monti del Sannio sulla destra del Calore.

Nel settore NW si elevano le propaggini del Matese, dove sono i monti più alti della provincia, che determinano lo spartiacque tra le valli del Tammaro, del Volturno e del basso Calore. Il crine di displuvio è costituito da una ramificazione che cominciando dal monte Acero (733 m), a sud-ovest, gira per i monti Monaco di Gioia (1331 m), Erbano (1390 m), Crosco (1300 m), Pescolombardo (1566 m), Monte Mutria (1822 m), Moschiaturo (1470 m), Pagliarella (1020 m) e termina all'altro gruppo dei Giallonardo (1030 m).

Vi si distinguono inoltre i monti Serra Macchia Strinata (1252 m), Morrone della Serra (1351 m), Colle Statera, (1252 m), Cima Selvozza (1194 m), Rotondo (926 m), Mangialardo (1030 m), Calvello (1018 m), Valluccio (1010 m), Coppo (1009 m) e giù sino ai monti di S. Vitale (250 m), Scopa (251 m) e S. Angelo (190 m), che forma le estreme appendici meridionali del Matese.

Nel settore SW, tra i torrenti Serretelle e Corvo ad est, la valle del basso Calore a nord, il bacino del Volturno ad ovest, e la valle dell'Isclero a sud, sorge il gran massiccio del Taburno, il quale a sud-est per mezzo di un ramo formato dal monte Mauro (671 m), dal valico di Sferracavallo (300 m), dal colle Tufara (500 m) e dal monte Cornice (907 m) si congiunge al monte Avella (1591 m), nella catena del Partenio separando la valle Caudina da quella di Benevento.

Talché il crine displuviato è formato da questo ramo e dai monti Taburno (1393 m), Tuoro Alto (1300 m), Rosa (1310), Camposauro (1394 m), Pizzo Cupone (1234 m) e Pentime (1170 m), nella direzione di sud-est a nord-ovest.

Il massiccio del Taburno è formato come da un grande acrocoro, che nella parte superiore comprende la valle Vitulanese lunga circa 15 km², da Montesarchio a Paupisi, cinge a guisa di una grande terrazza il fianco orientale del massiccio in tutta la sua lunghezza e altezza media di circa 500 m, che passa per Campoli, Cautano, Foglianise, Vitulano, Torrecuso e Paupisi.

Il crinale del Taburno.si sviluppa nella stessa direzione della valle Vitulanese da sud a nord ed è diviso trasversalmente in due sezioni per mezzo della piana di Prata (790 m) che apre un varco fra i due versanti orientale e occidentale, e mette in comunicazione la valle Vitulanese, con quella del Volturno. La sezione meridionale, oltre ai monti già menzionati, comprende: il Pizzo Cardito (1150 m), Cepponeto (1270 m), Colle dei Paperi (1331 m), Toppo Ortichelle (1260 m), Toppo Campiglia (1205 m), m. Coppola (1011 m) e la sezione settentrionale del m. Gaudello (1209 m), il Piano d'Andrea (1304 m), il Tesoro (1180 m) e altri.

A sud di Benevento si prolungano le appendici settentrionali del Partenio che segna lo spartiacque fra la valle del Corvo e quella del Sabato, con il m. Trascio (461 m) e le colline di San Leucio del Sannio (380 m), M. Calvo (347 m) e la Gran Potenza o Monte san Felice (200 m).

In una zona montuosa come il Sannio non pochi sono i valichi per le comunicazioni interne ed esterne, che una volta, quando esso non era così provvisto di vie ferrate e rotabili, furono per secoli molto frequentati. Sul confine occidentale, con la provincia di Caserta, ve ne sono due: la sella di Arpaia (300 m) tra il Monte Tairano (768 m) e il Monte Veccio (860 m), per la quale si giunge nella valle Caudina; e la gola di Moiano (264 m) per la quale si entra nella medesima valle per chi venga da Sant'Agata de' Goti. Dalla valle Caudina si scende nella conca beneventana attraverso la sella di Sferracavallo (300m), a sud-est di Montesarchio.

Un antico valico per il quale il Sannio caudino comunicava con Apulia e Daunia e gli Irpini con i Pentri, era l'altro estremo della provincia, nella gola dell'antica Cluvia, presso Buonalbergo, là dove è ora il ponte delle Chianche: qui la via Traiana entrava in connessione con il tratturo Pescasseroli-Candela, un'antica via della transumanza, e proprio qui i Romani posero una guarnigione e una colonia, quale punto strategico inespugnabile, per proteggere le comunicazioni fra la valle del Miscano e quella del Tammaro.

Un altro valico si trova sul confine nord, presso Sassinoro dove era l'antica stazione di Sirpio o Super Tamarum della via Numicia (Itinerario antonino) che conduceva a Boiano: a quella via forse corrisponde in parte l'odierna sannitica.

Ancora, il valico del monte Erbano, sul confine NW della provincia di Benevento, con il Molise, rispondente ad uno dei tre valichi poliziani per i quali all'interno della regione sannitica si usciva nella pianura campana: il primo quello che viene dal Sannio, il secondo dall'Eribano, e il terzo dall'Irpinia ("Prima est qua venitur a Samnio, altera ex Eribano, postera e regione hirpinorum." Polib.).

Le più notevoli pianure della provincia sono:

La maggior parte degli altopiani sono antiche pianure fluviali che hanno poi subìto un sollevamento tettonico, ma esistono anche altopiani d'erosione che corrispondono ad antica superficie d'erosione e altopiani strutturali formati da antiche superfici strutturali.

Nella provincia di Benevento abbiamo:

I fiumi principali sono: innanzitutto il Calore Irpino, che nasce in provincia di Avellino per riversarsi nel Volturno, il quale interessa parzialmente i confini occidentali; abbiamo poi due affluenti del Calore provenienti sempre dalla provincia di Avellino: il Sabato, che confluisce nel Calore nei pressi di Benevento, e l'Ufita (il Miscano, nato in provincia di Foggia, si riversa nell'Ufita); un altro affluente, il Tammaro, proviene dalla provincia di Campobasso.

Abbiamo poi:

I laghi sono pochi e di scarsa importanza:

Le differenze climatiche e geologiche imprimono una certa differenza anche allo sviluppo della vegetazione nella provincia.

In quasi tutte le valli e le pendici vegetano spontaneamente la malva, il rovo, l'ortica, il gettaione, il rosolaccio, lo stoppione, il sambuco erbaceo, la mercorella e simili, indizio della fericità del suolo.

Pil (prodotto interno lordo) pro capite: 15.882 €

Pil totale: 4.577,9 mil €

Tasso di disoccupazione: 10,8%

Totale occupati: 93.025 di cui:

Agricoltura: 11,53%
Industria: 21,50%
Servizi: 66,97%

La provincia di Benevento è attraversata da diverse linee ferroviarie, sia di carattere nazionale che di carattere regionale.
La principale rete ferroviaria è la tratta sannita della linea Napoli - Foggia che permette il collegamento da Roma a Bari passando per i maggiori centri della Puglia. È gestita da Rete Ferroviaria Italiana (RFI) che la classifica come linea principale[2].

La linea è stata soggetta negli ultimi anni ad alcuni lavori che hanno portato al raddoppio di binario tra Vitulano e Apice. È in fase di studio il progetto di tramutarla in una linea con le caratteristiche di alta capacità, raddoppiando il resto del tracciato, rettificandolo in certi punti e costruendo una galleria di base che valicherà l'Appennino (all'altezza della sella di Ariano) a una quota più bassa dell'attuale.

La linea Benevento–Campobasso è una linea ferroviaria secondaria sia della Campania che del Molise e unisce Benevento con Campobasso, dovendo rappresentare all'inizio un'alternativa alla ferrovia Napoli–Foggia per congiungere il Tirreno all'Adriatico: tale iniziativa non verrà mai attuata, facendo restare la ferrovia in uno stato di isolamento sin dai suoi albori.

Tra le linee di carattere regionale, sono da segnalare, la linea Benevento - Avellino che collega le due città della Campania proseguendo poi per Salerno e creando di fatto la ferrovia Salerno–Avellino–Benevento. E la linea Benevento - Cancello detta anche Ferrovia della Valle Caudina, che collega il capoluogo sannita con Napoli, oggi parte della società MetroCampania NordEst.

La provincia è servita da un raccordo:

Prima del 1860 vi erano due vie rotabili di grandi comunicazioni: la Sannitica, che da Napoli, attraverso Caserta, Solopaca, Guardia Sanframondi, San Lupo, Pontelandolfo e Morcone andava a Campobasso; e l'antica via Consolare che da Caserta, attraverso la valle Caudina e Benevento, andava a innestarsi alla via regia delle Puglie presso Calore (Venticano).

In tutto, una novantina di km di vie maestre. Delle due solo la via Consolare passava per Benevento; essa, essendo allora l'unica grande arteria del transito meridionale tra i versanti tirrenico ed adriatico, bastava a fare di Benevento un centro commerciale e strategico di primissimo ordine, e la città dovette a ciò la sua fortuna nell'antichità romana e nell'alto medioevo. Ma da quando Benevento, nell'XI secolo, cadde sotto il dominio del Papa, e Carlo I d'Angiò, per liberare la viabilità del Regno di Napoli, nel 1269 tracciò la nuova via, che da Napoli, per Monteforte Irpino, Avellino ed Ariano andava in Puglia, la via Consolare divenne anemica, e il cuore di essa, Benevento, fu minacciata sempre da paralisi commerciale.

Bisogna tuttavia aggiungere una strada particolare, il Regio Tratturo: ampia via naturale, tracciata, sin ab antiquo, dal periodico passaggio delle gregge e degli armenti. Il regio tratturo beneventano entrava nella provincia per il passo di Serravessilli, attraversava la Murgia delle Fate a sud di San Giorgio La Molara, guadando i torrenti Drago e Tamaricchio alle loro confluenze con il Tammaro, passava sotto Reino e lasciando a destra Circello, a sinistra Santa Croce del Sannio a nord di Sassinoro entrava nel Molise. Centinaia di migliaia di capi d'armenti passavano e ripasavano annualmente per quella via recando il più valido contributo alla agricoltura.

Dal 1860 Benevento è tornata, un centro importante di viabilità nel mezzogiorno d'Italia. Sin dal 1871 il Prefetto della nuova provincia poté annunziare al Consiglio provinciale, che questa, "testé priva quasi affatto di strade, oramai se n'era tanto arricchita, che tra le province d'Italia non occupava più uno degli ultimi posti", e indicava come già compiute, o presto a compiersi, la provinciale di Val Fortore che arrivava fino a San Bartolomeo in Galdo, quella dei Ciardelli che andava direttamente ad Avellino, quella di Alvignanello che andava a Caserta, e le comunali che coprivano tutti i comuni della provincia.
Le moderne vie di comunicazione consentono dunque di raggiungere e attraversare comodamente il territorio provinciale. Poiché la città si è estesa in modo considerevole sono state infine create agli inizi degli anni Settanta del XX secolo una moltitudine di strade, tra cui le due tangenziali che circondano ad anello il capoluogo.

Per ciò che riguarda i collegamenti con il resto della regione e del Paese invece si avverte ancora la mancanza di una via comoda e diretta per raggiungere il Napoletano: attualmente la via più diretta è la Strada statale 7 Via Appia, percorrendo la quale però è necessario uscire su strade secondarie nei pressi di Arienzo e immettersi poi nella rete viaria della città metropolitana di Napoli. Manca altresì un collegamento diretto e veloce con Avellino, dato che tale non può più definirsi né il percorso attraverso la declassata Strada statale 88 dei Due Principati né il percorso via A16.
Di contro la SS 372 Telesina Benevento-Caianello, che attraversa tutti i comuni della valle Telesina e molti della provincia di Caserta, si innesta sulla A1 e permette così di arrivare a Roma in meno di tre ore. La strada statale 87 Sannitica raggiunge Campobasso, e Termoli, permettendo di proseguire verso i paesi abruzzesi, tra cui San Salvo, Vasto e Pescara luoghi di vacanza di molti beneventani. Un raccordo autostradale che passa per San Giorgio del Sannio collega la Tangenziale est di Benevento con l'autostrada A16 Napoli-Canosa. La strada statale 212 della Val Fortore taglia longitudinalmente il Sannio, prendendo il nome dalla valle formata dall'omonimo fiume.
La strada statale 212 var Variante di Pietrelcina (SS 212 var) è una strada statale italiana di recente costruzione che prende il nome dal comune di cui evita l'attraversamento del centro urbano.

La strada fa oggi parte del primo tronco della Fortorina, arteria che collega Benevento con la valle del Fortore, in sostituzione degli obsoleti tracciati della strada statale 212 della Val Fortore e della strada statale 369 Appulo Fortorina. Concepita per arrivare fino a San Bartolomeo in Galdo, la Fortorina termina allo svincolo di San Marco dei Cavoti, per confluire proprio nella ex SS 369. Il primo tratto in funzione è stato inaugurato il 28 marzo 2012 da Benevento fino allo svincolo di Pesco Sannita, per una lunghezza di 4,200 km., mentre il restante è stato inaugurato a novembre 2014 per circa altri 15 km. comprendendo gli svincoli di Pesco Sannita (2), Fragneto Monforte e Fragneto l'Abate, Reino e San Marco dei Cavoti.

Nel territorio è situata l'Aeroporto di Benevento-Olivola che attualmente svolge il ruolo di aviosuperficie.

La provincia di Benevento fu costituita con decreto di Garibaldi del 25 ottobre 1860, ma il potere temporale dei Papi, nella città era finito già prima che Garibaldi giungesse a Napoli.

Il 3 settembre si era avuta infatti un'incruenta e singolare "rivoluzione" conclusasi con la liberazione di Benevento. I volontari del Vitulanese guidati da Giuseppe De Marco, e i garibaldini beneventani guidati da Salvatore Rampone dovettero difendersi più dalle scomuniche che dalle artiglierie pontificie, che rimasero mute, senza accennare neanche una simbolica resistenza bellica, come invece avvenne nell'ultimo atto della caduta del potere temporale, dieci anni dopo a Porta Pia. I disordini popolari si mutarono presto in festa cittadina e i gendarmi del Papa si unirono ai beneventani nella gioiosa esultanza. Il Delegato Pontificio, (Eduardo Agnelli) dopo una formale protesta, accettò l'invito del Rampone in nome di Garibaldi, a lasciare la città. Si concludevano così otto secoli di dominio pontificio, e Benevento si emancipava dal potere temporale per porsi a capo di una circoscrizione provinciale.

A Torino, nella seduta della Camera dei deputati del 2 aprile 1861, si annunciava una tempesta contro la nuova provincia di Benevento: Giuseppe Massari, deputato di Bari, recava all'assemblea giudizi gravi sull'amministrazione delle province napoletane; nell'occasione poi, criticò la nuova provincia di Benevento, costituita con danni gravi nei confronti delle altre province di Avellino, Salerno, Foggia, Campobasso, Caserta.

La provincia apparve destinata al soffocamento. Il 3 aprile venne presentata la proposta di legge del deputato casertano Beniamino Caso, e da altri deputati delle province di Terra di Lavoro (Caserta) di Principato Ultra (Avellino) e del Molise, che chiesero la sospensione del decreto del Luogotenente del Re. I dibattiti furono lunghi e animati: alla fine però, con grande maggioranza di voti, il 15 maggio 1861 la Camera dei deputati rigettava la proposta di sospensione del deputato Caso, e approvava la circoscrizione della provincia di Benevento, anche se alla fine molti comuni (compresi nel decreto luogotenenziale) non vi furono inclusi come progettato.

Il tanto atteso decreto per la circoscrizione territoriale della Provincia di Benevento a firma del Luogotenente del Re fu emesso il 17 febbraio 1861. Vi si dava alla provincia di Benevento un'estensione di miglia quadrate 860 e una popolazione di 326.108 ab., unendo le terre dell'ex delegazione apostolica di Benevento con alcuni territori appartenuti alle province borboniche di Principato Ultra, Capitanata, Molise e Terra di Lavoro. I Comuni erano 107, con 33 villaggi annessi. Si divideva in quattro distretti:

Prima dell'attuale assetto definitivo, all'inizio del Novecento, la provincia di Benevento fu costituita da 3 Circondari:

La provincia si ampliò momentaneamente nel 1927 integrando parte della soppressa provincia di Caserta; alla ricostituzione di quest'ultima (1945), la provincia di Benevento tornò nei confini precedenti[3].

I Sanniti a perpetuare la memoria dei loro padri, in tutte le insegne e le armi che usavano, portavano effigiata la testa del toro.[4]

In molti luoghi e città dell'antico Sannio come a Boiano ed Isernia, in marmi, con molto artificio e in diverse guise, si vede scolpito il toro.

L'alto Tammaro è una zona olivicola, ove si produce l'olio "Sannio Beneventano", mentre tipico della valle del Miscano è il caciocavallo di Castelfranco, un prodotto che si fregia del marchio PAT.

I vini D.O.C. prodotti sono l'Aglianico del Taburno, il Solopaca e il Sant'Agata dei Goti, famoso nella tipologia Falanghina.

Il territorio beneventano comprende tre comunità montane:

San Bartolomeo in Galdo

Baselice

Buonalbergo

Castelfranco in Miscano

Castelvetere in Val Fortore

Foiano di Val Fortore

Ginestra degli Schiavoni

Molinara

Montefalcone di Val Fortore

San Bartolomeo in Galdo

San Giorgio La Molara

San Marco dei Cavoti

Frasso Telesino

Bonea

Bucciano

Cautano

Forchia

Frasso Telesino

Moiano

Paolisi

Sant'Agata de' Goti

Solopaca

Tocco Caudio

Vitulano

Cerreto Sannita

Castelpagano

Cerreto Sannita

Circello

Colle Sannita

Cusano Mutri

Faicchio

Guardia Sanframondi

Morcone

Pietraroja

Pontelandolfo

Reino

San Lorenzello

San Lupo

San Salvatore Telesino

Santa Croce del Sannio

Sassinoro

Appartengono alla provincia di Benevento i seguenti 78 comuni:

Nella tabella i comuni della provincia di Benevento con più di 4.000 abitanti:[5]

Nella tabella i comuni della provincia di Benevento con meno di 1.000 abitanti:

Abitanti censiti

Al 2018 gli stranieri residenti in provincia sono 10.188 (il 3,6 % dei residenti)[6]. Le maggiori rappresentanze provengono da:

Il sistema circoscrizionale statistico nell'ambito della provincia di Benevento dell'Istituto Centrale di Statistica prevede questa suddivisione:

Cerreto Sannita

San Bartolomeo in Galdo

Montesarchio

Guardia Sanframondi

Telese Terme

Benevento

Benevento

Montesarchio

Sant'Agata de' Goti

Airola

Telese Terme

Apice

Guardia Sanframondi

San Bartolomeo in Galdo

Morcone

Cusano Mutri

Limatola

Moiano

Cerreto Sannita

Ceppaloni

Foglianise

Pietrelcina

San Marco dei Cavoti

San Giorgio la Molara

Vitulano

Ponte

Arpaia

Altri progetti
