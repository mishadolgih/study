
Національна комісія з цінних паперів та фондового ринку (НКЦПФР) — державний колегіальний орган, що здійснює державне регулювання ринку цінних паперів в Україні.

НКЦПФР підпорядкована Президенту України та підзвітна Верховній Раді України.

Державна комісія з цінних паперів та фондового ринку (ДКЦПФР) була утворена 12 червня 1995 року з метою комплексного правового врегулювання відносин, що виникають на ринку цінних паперів, забезпечення захисту інтересів громадян України та держави, запобігання зловживанням та порушенням у цій сфері та відповідно до пункту 7-4 статті 114-5 Конституції УРСР. Президент України Л. Кучма Указом від 12 червня 1995 року № 446/95[2] утворив Комісію як центральний орган виконавчої влади, її територіальні органи, затвердив Положення про Комісію та призначив першого керівника відомства — Мозгового Олега Миколайовича.

Нове Положення про Комісію з'явилося двома роками пізніше, 14 лютого 1997 року[3]. За ним, на виконання нового Закону України «Про державне регулювання ринку цінних паперів в Україні»[4], ДКЦПФР оголошувалася державним органом, підпорядкованим Президентові України і підзвітним Верховній Раді України.

З 7 жовтня 2010 по 7 липня 2011 року, на триваючому тоді етапі політичної реформи, ДКЦПФР була підпорядкованою Президенту України, підзвітною Верховній Раді України та Кабінету Міністрів України[5].

7 липня 2011 року орган змінив свою назву на сучасну[6]. З 23 листопада 2011 року діє чинне Положення про НКЦПФР[7].

Місією Національної комісії з цінних паперів та фондового ринку, як державного колегіального органу, є забезпечення реалізації єдиної державної політики щодо цінних паперів і функціонування фондового ринку в Україні, а також здійснення правового регулювання відносин, що виникають на ринку цінних паперів, захист інтересів громадян України та держави, запобігання зловживанням та порушенням на фондовому ринку, координація діяльності міністерств та інших центральних органів державної виконавчої влади у цій сфері.

Відповідно до покладеної місії, діяльність Комісії спрямована на всебічне сприяння розвитку українського ринку цінних паперів як одного з найважливіших сегментів вітчизняної економіки.

Основними завданнями Національної комісії з цінних паперів та фондового ринку є:

Положенням про НКЦПФР визначаються завдання, повноваження (всього 199), права (всього 81) та інші питання правового статусу Комісії.

Станом на 01 серпня 2015 р. гранична чисельність працівників Національної комісії з цінних паперів та фондового ринку затверджена в кількості 460 штатних одиниць[7].

НКЦПФР, її центральний апарат та територіальні органи становлять систему органів НКЦПФР, яку очолює Голова НКЦПФР.

НКЦПФР як колегіальний орган утворюється у складі Голови та шести членів Комісії.

Склад Комісії:

Члени Комісії:

Голова Комісії та члени Комісії призначаються на посади та звільняються з посад Президентом України. Термін повноважень Голови та членів НКЦПФР становить шість років.

Територіальні органи діють на підставі положень.

У Комісії на постійній основі із залученням представників громадських організацій працюють такі Комітети:

При Комісії створюються Консультаційно-експертна рада, інші органи та установи.

Діяльність НКЦПФР можна розділити на такі узагальнюючі блоки:

Основною формою роботи Комісії є засідання, які проводяться за рішенням Голови у разі необхідності, але не рідше одного разу на місяць.

Комісія активно співпрацює з більшістю міжнародних організацій, які діють в галузі ринку капіталів та фінансових послуг, включаючи Міжнародну організацію Комісій з цінних паперів (IOSCO)[en], Міжнародну фінансову корпорацію (IFC), Світовий банк, а також з комісіями з цінних паперів інших країн та міжнародними донорськими організаціями, які працюють в Україні.

Актуальною проблемою, якою займається Комісія, є вдосконалення механізмів валютного регулювання на фондовому ринку[11][12].

Центральний апарат Національної комісії з цінних паперів та фондового ринку знаходиться за адресою: 01010, м. Київ, вул. Московська 8, корп. 30.

Телефони структурних підрозділів Комісії.

Електронні адреси.

Прес-центр.

