
ABBA (укр. А́ББА) — культовий шведський музичний квартет, утворений в 1972 році у Стокгольмі. Назва гурту є акронімом з перших літер імен учасників (Агнета, Бйорн, Бенні, Анні-Фрід). Вважається одним з найуспішніших колективів за всю історію популярної музики. ABBA продали більше 380 мільйонів альбомів і синглів по всьому світу.[1] Вони також відомі своєю перемогою в конкурсі Євробачення 1974, давши Швеції першу перемогу в цьому конкурсі.

Засновниками гурту були музиканти, співаки й автори пісень Бйорн Ульвеус і Бенні Андерссон. Вперше вони зустрілися на вечірці у Вестервіку влітку 1966, де вирішили, що їм варто складати пісні разом. Однак їхній альянс не відбувся, тому, що Бенні був у той момент клавішником популярної у Швеції групи Hep stars. На концерті в Мальме Бенні познайомився зі співачкою Анні-Фрід Лінгстад, яка з тринадцяти років співала з різними колективами й виступала на пісенних фестивалях у Японії й Венесуелі. Тоді ж Бйорн почув по радіо, як співає власну пісню I Was So In Love Агнета Фельтскуг і вирішив запросити її до гурту.

Вперше вся четвірка зібралася для запису телепрограми в Стокгольмі, а розпочала співати разом з листопада 1970. У 1971 Бенні та Бйорн уклали з Polar новий контракт — уже як автори й продюсери — і почали записувати власний матеріал, у якому обидві дівчини брали участь як бек-вокалістки. Polar видала їхній альбом Lycka з піснями шведською мовою й сингл People Need Love, що вийшла в США на Playboy Records. У липні 1971 Бйорн і Агнета одружилися. Бенні й Анні-Фрід одружились лише в жовтні 1978, коли група була в розквіті популярності.

У лютому 1973 пісня квартету «Ring Ring», відкинута комісією конкурсу Євробачення, була записана шведською, німецькою, іспанською та англійською мовами й очолила чарти у Швеції, Австрії, Голландії, Бельгії й ПАР. У березні 1973 вийшов перший альбом групи Ring Ring. 6 квітня 1974 пісня ABBA Waterloo з абсолютною перевагою (20 до 1) перемогла на конкурсі Євробачення в Брайтоні. Waterloo поклала початок безпрецедентної послідовності з вісімнадцяти хітів поспіль у британській десятці, вісім з них досягли вершини: «Mamma Mia» (1976), «Fernando» (1976), «Dancing Queen» (1976), «Knowing Me, Knowing You» (1977), «The Name Of The Game» (1977), «Take A Chance On Me» (1978), «The Winner Takes It All» (1980), «Super Trouper» (1980). Верхній рядок чартів займали також вісім альбомів групи, починаючи з Greatest Hits. Досягнення четвірки в США були значно скромніші: тільки «Dancing Queen» у квітні 1977 тиждень трималася на вершині списку. Три альбоми стали в Штатах «золотими» і тільки ABBA — The Album (1977) став «платиновим».

18 червня 1976 ABBA виступала перед королем Швеції напередодні королівського весілля. У лютому 1977 вони зробили перше британське турне (на два концерти в королівському Альберт-холі (11 тисяч місць) надійшло 3,5 мільйони заявок). Фінальна частина турне відбулася в березні в Австралії, де було знято більшу частину матеріалу для фільму «АББА». А 15 грудня там же відбулася й світова прем'єра фільму. 8 січня 1979 квартет узяв участь у благодійній акції ЮНІСЕФ у Нью-Йорку й передав цій організації всі прибутки від синглу «Chiquitita». 13 вересня 1979 концертом в Едмонтоні (Канада) ABBA відкрила своє перше американське турне.

Взимку 1981-82 активність групи помітно почала спадати. В грудні 1982 вийшов останній записаний разом сингл ABBA Under Attack, хоча їхнім останнім хітом стала «Thank You For The Music».

Новий ріст популярності ABBA, як і всієї музики часів диско-буму, почався в 1992. Компанія Polydor перевидала всі хіти групи на двох компакт-дисках. Erasure зробили міні-альбом осучаснених каверів ABBA, а австралійська група Bjorn again добилася швидкого, але короткотривалого успіху з точно відтвореним і добре впізнаваним звучанням групи ABBA.

За повідомленнями мас-медіа, в 2000 році ABBA відмовилася від контракту на навколосвітню серію виступів «старим, добрим» складом вартістю майже 1 млрд доларів США.

5 червня 2016 року учасники групи зустрілися на приватній вечірці, відзначивши 50-річчя спільної діяльності Бенні Андерссона і Бьорна Ульвеуса, під час заходу Агнета Фельтског і Анні-Фрід Лінгстад виконали пісню «The Way Old Friends Do», до них приєдналися Андерссон і Ульвеус. Таким чином, квартет зібрався на одній сцені вперше за 30 років[2].

У жовтні 2016 учасники гурту оголосили про возз'єднання. У своєму повідомленні вони зазначають, що повертаються до спільної роботи над проектом, який включає в себе технології віртуальної реальності. Один із музикантів ABBA Бенні Андерссон заявив[3]:

Студійні альбоми

 Dancing_queenопис файлу





 Ліз Ассія ·  Коррі Броккен ·  Андре Клаво ·  Теді Схолтен 

 Жаклін Буає ·  Жан-Клод Паскаль ·  Ізабель Обре ·  Грета та Юрген Інгманни ·  Джільйола Чінкветті ·  Франс Галль ·  Удо Юргенс ·  Сенді Шоу ·  Массієль ·  Фріда Боккара ·  Ленні Кюр ·  Лулу ·  Саломе 

 Дана ·  Северин ·  Вікі Леандрос ·  Анн-Марі Давід ·  ABBA ·  Teach-In ·  Brotherhood of Man ·  Марі Міріам ·  Іцгар Коен / Alphabeta ·  Галі Атарі / Milk and Honey 

 Джонні Логан ·  Bucks Fizz ·  Ніколь ·  Корін Ерме ·  Herreys ·  Bobbysocks ·  Сандра Кім ·  Джонні Логан ·  Селін Діон ·  Riva 

 Тото Кутуньйо ·  Карола ·  Лінда Мартін ·  Ніам Кавана ·  Пол Харрінгтон / Чарлі Макгеттіган ·  Secret Garden ·  Еймар Квінн ·  Katrina and the Waves ·  Дана Інтернешнел ·  Шарлотта Переллі 

 Брати Олсен ·  Танель Падар / Дейв Бентон / 2XL ·  Marie N ·  Сертаб Еренер ·  Руслана ·  Єлена Папарізу ·  Lordi ·  Марія Шерифович ·  Діма Білан ·  Олександр Рибак 

Лена Маєр-Ландрут ·  Ельдар Гасимов / Нігяр Джамал ·  Лорін ·  Еммелі де Форест ·  Кончіта Вурст ·  Монс Сельмерлев ·  Джамала ·  Салвадор Собрал ·  Нетта Барзілай

  Портал «Швеція»   Портал «Музика»

