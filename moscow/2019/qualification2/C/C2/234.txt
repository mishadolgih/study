

Роботи у Вікіджерелах


Висловлювання у Вікіцитатах


Медіафайли у Вікісховищі

Кім Чен Ин (Кім Чжон Ин[джерело?] кор. 김정은, Kim Jong-un, МФА: [ɡ̊imd͜zɔŋɯn]; нар. 8 січня 1983 або на поч. 1984 року[1], ймовірно[2] у Пхеньяні) — північнокорейський політичний, державний, військовий і партійний діяч. Диктатор, син колишнього диктатора Північної Кореї Кім Чен Іра. Після смерті батька з 29 грудня 2011 зайняв його посаду.[3]

Голова Трудової партії Кореї, а також верховний лідер КНДР з 2011 року. До приходу до влади він рідко з'являвся публічно, і багато дій Кіма і його уряду залишаються невідомими.[4]. Маршал КНДР.

З кінця 2010 року Кім Чен Ин почав з'являтися на публіці разом із батьком, через що його почали розглядати як майбутнього наступника на посаді лідера нації. Після смерті Кім Чен Іра його офіційно проголосили «Великим Наступником». Верховний командувач збройними силами КНДР (з 30 грудня 2011)[5].

Кім Чен Ин є третім та наймолодшим сином Кім Чен Іра (крім того ще має старшу сестру Кім Сул Сон)[6]. Дата його народження невідома, ймовірним місцем народження вважають Пхеньян. Його мати Ко Йон Хі (Ko Young-hee), третя з чотирьох жінок Кім Чен Іра, народилася в Японії в родині корейської професійної танцюристки. Згідно з офіційною версією, вона померла 2004 року від раку, але існували чутки, що її було вбито[7]. Мати називала сина «Королем Пораненої Зірки».

Кім-молодший починав навчання в елітарній школі, призначеній для дітей сановників Трудової партії Кореї (ТПК). Але згодом його відправили до приватної Міжнародної школи (International School of Bern), у передмісті Берна Мурі-Берн, Швейцарія. Тут він навчався у 1993—1998 роках під псевдонімом Чол Пак (або Пак Чол)[8][9], офіційно — як син водія посольства КНДР у Швейцарії. Його завжди і всюди супроводжував старший «учень»-кореєць, якого всі сприймали за охоронця. Колишні співучні згадують, що Кім-молодший любив кататися на лижах та цікавився баскетболом і був великим шанувальником Майкла Джордана та Жана Клода Ван Дама. Згідно з програмою навчання школи, Кім-молодший повинен бути обізнаний із англійською та німецькою мовами. Характер корейського спадкоємця школярі оцінюють як інтровертивний, директор школи визначив його «боязким». В 15-річному віці Кім покинув школу, не склавши іспитів.

Існує також версія, що в 1999—2000 роках Кім Чен Ин відвідував школу в Лібефельд-Штайнгельцлі (Schule Liebefeld Steinhölzli), іншому передмісті Берна. Тут його також було зареєстровано не під справжнім іменем, а як «Пак Ин», начебто сина чиновника посольства КНДР. Своєму сусіду за партою португальцю Жоао Мікаело він якось зізнався, що є сином північнокорейського правителя, і показав фото, на якому він разом із Кім Чен Іром. В обох версіях багато особистих рис цих корейських школярів збігаються, але чи в обох випадках ідеться про Кім Чен Ина, чи в одному з них це був його старший брат Кім Йон Нам — досі лишається нез'ясованим[10].

Згідно з повідомленнями південнокорейських ЗМІ та північнокорейських біженців, 2006 року серед керівних партійних функціонерів ТПК вперше було розповсюджено фотографії Кім Чен Ина. В наступні роки він перейняв функції Організаційного комітету Партії, що забезпечує стеження за партійними функціонерами[11].

15 січня 2009 північнокорейська інформаційна агенція повідомила, що близько 8 січня 2009 Кім Чен Ір видав директиву з приводу залучення Кім Чен Ина до керування Партією, назвавши його своїм наступником.[12][13]

26 квітня 2009 року агенція Yonhap повідомила, що Кім Чен Ин отримав нижче звання в Національній комісії оборони Північної Кореї. Найвищим званням у державі є звання голови цієї комісії, яке того ж місяця північнокорейський парламент надав його батькові — Кім Чен Іру.

27 вересня 2010 року, за день до щорічного з'їзду Трудової Партії Кореї, Кім Чен Ір надав своєму синові (а також своїй сестрі Kiong Hui) звання генерала (кор. Daejang). Крім того під час з'їзду Партії Кім Чен Ина було призначено на дві високі державні посади: віце-голови Центральної Військової Комісії (вище, ніж Партія) та члена Центрального Комітету ТПК[14].

Після смерті Кім Чен Іра (17 грудня 2011) Кім Чен Ина 19 грудня оголосили «Великим Наступником» померлого керівника, що означає майбутній перехід до його повноважень найвищих державних посад.[15][16]

Великою підтримкою при консолідації влади для Кім Чен Ина був його дядько Чан Сон Тек (Dzang Song Taek), шваґер батька, віце-голова Вищої військової ради КНДР, що за життя останнього практично був другою людиною у державі. Але 12 грудня 2013 він був несподівано засуджений спеціальним військовим трибуналом за численними звинуваченнями (передусім — за «спробу вчинити державний переворот») і того ж дня страчений[17].

З початку 2014 Кім Чен Ин з незрозумілих причин зник із сюжетів телевізійних новин КНДР. Припущення західних ЗМІ про його важку хворобу були офіційно заперечені у КНДР[18].

У квітні 2018 року став першим північно-корейським лідером, який ступив на землю Південної Кореї, зустрівшись з президентом Мун Чже Іном. На зустрічі двох лідерів було домовлено про підготовку до підписання мирного договору та припинення війни між двома корейськими державами, яка формально тривала близько 70 років.[19]

Кендзі Фудзімото в своїй книзі «Я був шеф-кухарем Кім Чен Іра» стверджує, що Кім-молодший, як і інші сини Кім Чен Іра, успадкував у батька статуру та характер, і цілком імовірно, що він, як і батько, страждає на серцеву недостатність та діабет[20].

Кім Чен Ин також мав зведеного старшого брата за батьком — Кім Чон Нама. Нам був найстаршим сином Кім Чен Іра. Коли до влади прийшов його молодший зведений брат, Кім Чон Нам жив непримітним життям. Більшість часу він проводив за кордоном, переважно в Макао. У лютому 2017, у віці 45 років був отруєний VX (отрута що належить до класу хімічної зброї) в міжнародному аеропорті «Куала-Лумпур»[21][22].



 Президент Азербайджану (Ільхам Алієв) •  Президент Афганістану (Ашраф Гані) •  Президент Бангладеш (Абдул Хамід) •  Король Бахрейну (Хамад ібн Іса аль-Халіфа) •  Султан Брунею (Хассанал Болкіах) •  Король Бутану (Джігме Кхесар Намг'ял Вангчук) •  Президент В'єтнаму та Генеральний секретар Комуністичної Партії (Нгуен Фу Чонг) •  Президент Вірменії (Армен Саркісян) •  Президент Грузії (Саломе Зурабішвілі) •  Президент Ємену (Абд Раббо Мансур Гаді) •  Президент Ізраїлю (Реувен Рівлін) •  Президент Індії (Рам Натх Ковінд) •  Президент Індонезії (Джоко Відодо) •  Президент Іраку (Бархам Саліх) •  Верховний лідер (Алі Хаменеї) та Президент Ірану (Хассан Рухані) •  Король Йорданії (Абдалла II) •  Президент Казахстану (Нурсултан Назарбаєв) •  Король Камбоджі (Сіамоні Нородом) •  Емір Катару (Тамім бін Хамад Аль Тані) •  Президент Киргизстану (Сооронбай Жеенбеков) •  Президент Кіпру (Нікос Анастасіадіс) •  Голова та генеральний секретар ЦК КПК КНР (Сі Цзіньпін) •  Президент Республіки Корея (Мун Чже Ін) •  Верховний керівник КНДР (Кім Чен Ин) •  Емір Кувейту (Сабах аль-Ахмед аль-Джабер ас-Сабах) •  Президент Лаосу (Буннянг Ворачіт) •  Президент Лівану (Мішель Аун) •  Король Малайзії (Назрін Муїзуддін Шах (в.о.)) •  Президент Мальдівів (Ібрагім Мохамед Соліх) •  Президент Монголії (Халтмаагійн Баттулга) •  Президент М'янми (Він М'їн) •  Президент Непалу (Бідх'я Деві Бхандарі) •  Президент ОАЕ (Халіфа бін Заїд Аль Нахайян) •  Султан Оману (Кабус бін Саїд) •  Президент Пакистану (Аріф Алві) •  Президент Палестини (Махмуд Аббас) •  Президент Російської Федерації (Володимир Путін) •  Король Саудівської Аравії (Салман ібн Абдул-Азіз Аль Сауд) •  Президент Сирії (Башар аль-Асад) •  Президент Сінгапуру (Халіма Якоб) •  Президент Східного Тимору (Францішко Гутерреш) •  Президент Таджикистану (Емомалі Рахмон) •  Король Таїланду (Маха Вачхіралонгкон) •  Президент Туреччини (Реджеп Таїп Ердоган) •  Президент Туркменістану (Гурбангули Бердимухамедов) •  Президент Узбекистану (Шавкат Мірзийоєв) •  Президент Філіппін (Родріго Дутерте) •  Президент Шрі-Ланки (Маїтріпала Сірісена) •  Імператор Японії (Акіхіто)

 Прем'єр-міністр Азербайджану (Новруз Мамедов) •  Прем'єр-міністр Афганістану (Абдулла Абдулла) •  Прем'єр-міністр Бангладеш (Шейх Хасіна Вазед) •  Прем'єр-міністр Бахрейну (Халіфа ібн Салман аль-Халіфа) •  Прем'єр-міністр Брунею (Хассанал Болкіах) •  Прем'єр-міністр Бутану (Лотай Церінг) •  Прем'єр-міністр В'єтнаму (Нгуен Суан Фук) •  Прем'єр-міністр Вірменії (Нікол Пашинян) •  Прем'єр-міністр Грузії (Мамука Бахтадзе) •  Прем'єр-міністр Ємену (Маїн Абдул-Малік Саїд) •  Прем'єр-міністр Ізраїлю (Беньямін Нетаньягу) •  Прем'єр-міністр Індії (Нарендра Моді) •  Прем'єр-міністр Іраку (Аділь Абдул-Махді) •  Прем'єр-міністр Йорданії (Омар Раззаз) •  Прем'єр-міністр Казахстану (Бакитжан Сагінтаєв) •  Прем'єр-міністр Камбоджі (Гун Сен) •  Прем'єр-міністр Катару (Абдулла бін Нассер бін Халіфа Аль Тані) •  Прем'єр-міністр Киргизстану (Мухамметкалий Абулгазієв) •  Прем'єр Держради КНР (Лі Кецян) •  Прем'єр-міністр Республіки Корея (Лі Нак Йон) •  Голова ради міністрів КНДР (Пак Пон Джу) •  Прем'єр-міністр Кувейту (Джабер аль-Мубарак аль-Хамад ас-Сабах) •  Прем'єр-міністр Лаосу (Тонлун Сісуліт) •  Прем'єр-міністр Лівану (Саад Харірі) •  Прем'єр-міністр Малайзії (Мохамад Махатхір) •  Прем'єр-міністр Монголії (Ухнаагійн Хурелсух) •  Державний радник М'янми (Аун Сан Су Чжі) •  Прем'єр-міністр Непалу (Кхадга Прасад Шарма Олі) •  Прем'єр-міністр ОАЕ (Мохаммед ібн Рашид Аль Мактум) •  Прем'єр-міністр Оману (Кабус бін Саїд) •  Прем'єр-міністр Пакистану (Імран Хан) •  Прем'єр-міністр Палестини (Рамі Хамдала) •  Голова Уряду Російської Федерації (Дмитро Медведєв) •  Прем'єр-міністр Сирії (Імад Хаміс) •  Прем'єр-міністр Сінгапуру (Лі Сянь Лун) •  Прем'єр-міністр Східного Тимору (Таур Матан Руак) •  Прем'єр-міністр Таджикистана (Кохір Расулзада) •  Прем'єр-міністр Таїланду (Прают Чан-Оча) •  Прем'єр-міністр Туреччини (Біналі Йилдирим) •  Прем'єр-міністр Узбекистану (Абдулла Аріпов) •  Прем'єр-міністр Шрі-Ланки (Раніл Вікрамасенгхе) •  Прем'єр-міністр Японії (Сіндзо Абе)

