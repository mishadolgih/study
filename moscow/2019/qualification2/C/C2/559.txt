
Travelling è un album del duo pop svedese Roxette, pubblicato nel 2012 dalla Capitol.

Travelling, pubblicato ufficialmente il 26 marzo 2012[1][2], è il nono album registrato dal duo pop Roxette, che vede alcuni inediti, tra cui spicca Touched by The Hand of God, outtake dell'album Charm School, alcune rivisitazioni come Perfect Excuse, pubblicato nell'album Party Crasher di Per Gessle, ed esecuzioni anche dal vivo di alcuni brani del passato, come il Soundcheck di Stars, a Dubai, ed una versione con elementi orchestrali di It Must Have Been Love, dal "the Night of The Proms" di Rotterdam.

Dal 2 marzo 2012 It's Possible anticipa l'uscita del nuovo album, sia in radio e come singolo digitale[3].

Il video di "It's Possible" è stato disponibile invece dal 29 marzo 2012, e come première sia in Germania che in Austria attraverso MyVideo[4].

In Svezia, sempre il 29 marzo 2012, Roxette rilascia una breve intervista in esclusiva per Nyhetsmorgon, su tv4 [5][6].

Nella prima settimana dalla sua pubblicazione in digitale, l'album Travelling è nella Top 10 di Svezia (#3), Finlandia (#6) e Germania (#9), nella classifica degli album più venduti su iTunes [7].

Il tour che segue la pubblicazione dell'album Charm School, continua con l'uscita del nuovo album Travelling.

A marzo 2012 Roxette fa tappa in Asia, tra Indonesia, Singapore, Hong Kong, Taiwan e Cina.

Tra aprile e maggio, il tour è continuato in Sud America, tra Venezuela, Ecuador, Perù, Argentina, Cile e Brasile.

Nei primi giorni di giugno 2012 Roxette ha continuato il tour con altre date in Sudafrica, questa volta tra Johannesburg, Durban e Cape Town. Dopo la partecipazione al "Peace & Love Festival", in Svezia, nel mese di giugno Roxette ha continuato in Europa, con una data nei Paesi Bassi (Amsterdam), ed un'altra tappa in Germania (Kaiserslautern).

Nel mese di luglio 2012, il tour europeo è continuato anche nel Regno Unito, in Scozia, a Glasgow, ed in Inghilterra, a Manchester.

Il tour si prolungherà anche negli Stati Uniti ed in Canada, tra agosto e settembre 2012[8]. Un'ulteriore data anche in Messico.

