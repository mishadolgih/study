
премія Пібоді (1996)
премія Пібоді (1998)
премія Пібоді (1999)
премія Пібоді (2004)
BBC News — оперативний бізнес-підрозділ[1] Британської телерадіомовної корпорації (Бі-бі-сі), відповідальний за збір та трансляцію новин і поточних подій. Відділ є найбільшою у світі новинною організацією та генерує приблизно 120 годин радіо-і телевізійного контенту кожен день.[2][3] Служба підтримує 50 зарубіжних інформаційних бюро та 250 кореспондентів по всьому світу.[4] Джеймс Хардінг є директором відділу новин і поточних подій з квітня 2013 року.[5]

Щорічний бюджет департаменту становить £350 мільйонів; на BBC News працює 3500 співробітників, 2000 з яких — журналісти.[2] Внутрішні, глобальні та онлайнові підрозділи розташовані під одним дахом, у Будинку Бі-бі-сі в центрі Лондона. Бі-бі-сі має регіональні центри по всій Англії, а також національні інформаційні центри у Північній Ірландії, Шотландії та Уельсі. Всі вони виробляють місцеві програми.

Бі-бі-сі це квазі-автономна корпорація, уповноважена Королівською Хартією, що робить її незалежною від уряду, у якого немає повноважень призначати або звільняти генерального директора.

