
Primo ridoppiaggio (1985)

Secondo ridoppiaggio (1995) 

Porgimi la zampa (Lend a Paw) è un film del 1941 diretto da Clyde Geronimi. È un cortometraggio animato della serie Mickey Mouse, prodotto dalla Walt Disney Productions e uscito negli Stati Uniti il 3 ottobre 1941, distribuito dalla RKO Radio Pictures. Il cortometraggio è conosciuto anche come Qua la zampa.

Nel cartone animato, che fu in gran parte un remake del cortometraggio Disney Pluto, l'amico di Topolino (1933), Pluto salva la vita di un gattino e poi si ingelosisce quando Topolino adotta il micio. Il film vinse l'Oscar al miglior cortometraggio d'animazione nel 1942.

In un giorno d'inverno, Pluto salva accidentalmente la vita a una gattina. Il felino lo segue fino a casa, e quando Topolino lo vede decide di tenerlo. Pluto diventa subito geloso, soprattutto dopo che la sua parte malvagia gli fa notare che la gattina beve il latte dalla sua ciotola e dorme nel suo posto. Così, sempre consigliato dalla sua parte malvagia, decide di fare in modo che la gattina combini un guaio, così gli fa rovesciare la boccia con Bianca, la pesciolina rossa. Quando Topolino arriva, Pluto le dà la colpa, ma Bianca afferma che è stato Pluto. Così Topolino, furioso più che mai, lo butta fuori di casa. Quando però la gattina esce e cade in un pozzo, la parte buona di Pluto vince su quella cattiva, e Pluto mette in salvo la gattina rischiando la sua stessa vita. Per sua fortuna Topolino sente l'ululato di aiuto di Pluto, e lo salva. Pluto e la gattina diventano amici, e la parte buona di Pluto gli ricorda che "la bontà verso gli animali sarà sempre ricompensata, alla fine".

Esistevano solo tre doppiaggi italiani del corto. Il doppiaggio originale del 1967 fu stato incluso nella VHS I capolavori di Walt Disney del 1986. Il secondo doppiaggio del 1985 fu stato invece incluso nella VHS Pluto, cani e simpatia, e il terzo del 1995 venne trasmesso in TV e incluso nella videocassetta Pluto aiutante offresi, nel film di montaggio direct-to-video I capolavori di Topolino (in cui il corto era privo dei titoli di testa e di coda) e in tutte le edizioni DVD.

Il cortometraggio è incluso nei DVD Walt Disney Treasures: Pluto, la collezione completa - Vol. 1, Vacanze di Natale in casa Disney e, come contenuto speciale, in quelli di Red e Toby nemiciamici e Oliver & Company.

