
Il miglio orario (in inglese mile per hour, abbr. in mph, MPH o mi/h[1]) è un'unità di velocità del sistema imperiale britannico e di quello consuetudinario statunitense.
Equivale a un miglio terrestre all'ora, ovvero 1 609,34 metri all'ora oppure 1,60934 chilometri all'ora, e non è riconosciuto dal sistema internazionale.

Benché il sistema internazionale, e quindi la velocità espressa in chilometri all'ora, sia ufficiale in tutti i Paesi del mondo tranne gli Stati Uniti, la Liberia e la Birmania, ciononostante esistono ancora Paesi in cui in via ufficiale o consuetudinaria la notazione in miglia all'ora continui ad affiancarsi a quella in chilometri orari.

Le miglia orarie sono anche usate nel sistema ferroviario canadese[14].

Le velocità del traffico stradale negli altri Paesi sono espresse in chilometri orari.
Occasionalmente, tuttavia, entrambi i sistemi vengono considerati validi: in Irlanda, per esempio, nel 2007 una corte, nell'esaminare un caso di eccesso di velocità, tenne conto di entrambi i valori espressi dal tachimetro e ritenne di ridurre la sanzione amministrativa al conducente perché giudicò verosimile che la velocità letta in miglia, 110 (equivalente a circa 180 chilometri all'ora) non fosse stata ritenuta dal conducente considerevolmente più alta del limite di velocità fissato a 100 chilometri all'ora[15].

Per convertire da mph a m/s (in difetto di ~6 ‰) si moltiplica il valore in mph per 4⁄9; per l'operazione inversa, invece, si moltiplica il valore in m/s per 9⁄4 (in eccesso di ~6 ‰)[16].

Per convertire altresì da mph a km/h (in difetto di ~6 ‰) si moltiplica il valore in mph per 8⁄5, per l'operazione inversa si moltiplica il valore in km/h per 5⁄8 (in eccesso di ~6 ‰)[17].

Nel 1988 l'Agenzia nazionale per la sicurezza stradale statunitense (NHTSA) ha stabilito una norma che impone che i simboli "MPH e/o km/h" devono essere usati sugli schermi dei tachimetri. Il 15 maggio del 2000 si è chiarito che si intende che va indicato "MPH, o MPH e km/h".[18]
Comunque per lo Standard federale sulla sicurezza degli autoveicoli n. 101 ("Controls and Displays") è permessa qualsiasi combinazione di lettere maiuscole e minuscole per rappresentare le miglia orarie.[19]

6,16×10−3 mph — La lumaca più veloce al mondo nella competizione di Congham del 1995, Regno Unito.[20]

3,18 mph — Velocità preferita di camminata di un pedone.[21]

13,1 mph — Velocità media mantenuta da Dennis Kimetto, detentore del record mondiale di maratona.[22]

27,6 mph — La velocità massima raggiunta da Usain Bolt, record mondiale nei 100 metri piani durante i campionati mondiali di atletica leggera di Berlino 2009.[23]

83,13 mph — Record di velocità di un veicolo terrestre a propulsione umana.[24]

204 mph — La palla (pallina da golf) più veloce mai registrata in uno sport.[25]

771 mph — La velocità massima raggiunta dalla ThrustSSC, un'auto con motore a reazione detentrice del record di velocità terrestre nel 1997.[26]

24 791 mph — La più alta velocità raggiunta da un vecolo guidato dall'uomo, l'Apollo 10.[27]

36 000 mph — Il proiettile più veloce mai misurato.[28]

66 616 mph — La velocità media di rotazione della Terra attorno al Sole[29]

157 078 mph — Record di velocità stabilito dalla sonda Helios 2, l'oggetto più veloce costruito dall'uomo.[30]

