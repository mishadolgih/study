
Sciacca è un comune italiano di 40 336 abitanti del libero consorzio comunale di Agrigento in Sicilia.

Città marinara, turistica e termale, ricca di monumenti e chiese, Sciacca (il comune più popoloso della provincia dopo il capoluogo) è nota fra l'altro per il suo storico carnevale e per la sua ceramica.

La cittadina di Sciacca si trova sulla costa del Canale di Sicilia tra le foci dei fiumi Platani e Belìce, a circa 65 metri s.l.m.

La città si affaccia al mare unicamente dal lato meridionale tramite un lungo sperone (detto Coda di Volpe) della rupe bianca di Cammordino. Ad est s'innalza il monte Kronio alto 386 metri, alle cui falde scaturiscono, per un percorso di circa sei chilometri, le acque termali; a nord la cittadina è protetta pure qui dalla collina calcarea di San Calogero (o Monte Kronio), noto per la sua enorme basilica sul punto più alto della collina, per le sue stufe dalle proprietà terapeutiche e per le sue grotte; ad ovest il paesaggio si interrompe nel Capo San Marco, capo rinominato per la sua spiaggia e che dà le spalle alle coste africane.
Attraversano il terreno saccense i fiumi Verdura e Foce di Mezzo (che sfocia in contrada Foggia)

È situata a forma di anfiteatro sul mare a mezzogiorno della Sicilia, di fronte all'isola di Pantelleria e Tunisi, a metà strada tra le rovine di Selinunte, Eraclea Minoa, ed Agrigento.

A circa 26 miglia marine dalla costa di Sciacca, a pochi metri dalla superficie del mare sul cosiddetto banco di Graham sorge un vulcano attivo che nel 1831 eruttò formando una piccola isola che venne chiamata Isola Ferdinandea. Il primo ad approdare sull'isola dopo alcuni primi tentativi falliti fu l'ammiraglio britannico James Graham che riuscì a piantarci sopra la bandiera britannica. Dopo qualche giorno una delegazione di cartografi francesi riuscì ad approdare e tracciare alcune piantine dell'isola. Questa delegazione battezzò l'isola con il nome di Julia. Dopo alcune settimane un'altra delegazione di geologi e cartografi borbonici riuscì a mettere piede sull'isola e tracciare altre piantine e battezzarono l'isola con il nome di Ferdinandea in onore al re delle Due Sicilie Ferdinando II. Le tre nazioni stavano ancora litigando per il possesso dell'isola, peraltro situata in mezzo al canale di Sicilia e quindi in una posizione estremamente strategica, che essa lasciò tutti di stucco inabissandosi tra flutti e vapori cinque mesi dopo.

Riguardo all'origine del nome Sciacca, si pensa che esso derivi dalla dominazione araba.[3] L'opinione pubblica però è tutt'oggi molto frastagliata e assume svariate sfumature.

Molti studiosi (fra cui Giuseppe Licata nel 1881 e Giuseppe Ciaccio nel 1900) si sono cimentati nello studio dell'origine del nome Sciacca. Qui di seguito le teorie ritenute più plausibili:

Sciacca conserva molte opere d'interesse artistico.

La sua attuale e particolare struttura urbana deriva dall'operato degli Arabi, che ricorrevano a quartieri recintati da mura, e dei Normanni, che ampliarono le mura al fine di facilitare la convivenza fra Normanni, Arabi, Greci e Franchi. Dunque le sue mura - risalenti a varie fasi costruttive e che rappresentano un complesso unitario - sono molto spesse e quelle più recenti del 1550 si sovrapposero a quelle più antiche del 1330-1335 circa. Si chiamano ancora con il nome del viceré Giovanni De Vega, che ne diresse i lavori e le fortificò con appositi bastioni armati, che furono chiamati Porta, Bagni, Alfiere, Sant'Agata, Santa Margherita e dei Vega.[6] In un secondo momento, sempre per iniziativa di De Vega, furono fortificate le mura della zona Nord di Sciacca con appositi bastioni che vanno dall'attuale porta San Calogero a porta Palermo: dal bastione San Calogero, fino ad arrivare al bastione di Vega, Gusman e più a sud il bastione Verrana.[7]

Verso i secoli XV-XVI le mura però vennero soppiantate dai sontuosi palazzi dell'aristocrazia terriera: ne è un esempio la presunta fortezza di re Carlo V e il palazzo dello Steripinto, costruito nel tardo Quattrocento e ornato con bifore e con una merlatura a coda di rondine.

La chiesa di Maria SS. del Soccorso o Duomo (chiamata anche Chiesa madre o Matrice) si trova in Piazza Don Minzoni e risale al XII secolo. Fondata nel 1108 da Giulietta (Giuditta) la Normanna, figlia del conte Ruggero al centro dell'antico quartiere Ruccera, il suo rifacimento è stato eseguito nel 1656 su progetto di Michele Blasco dedicando la chiesa a Santa Maria del Soccorso (prima di allora la basilica era dedicata a Santa Maria Maddalena).

La chiesa ha tre ampie navate con monumentali archi in stile normanno e colonne ioniche. La facciata non è stata completata e mostra delle colonne e dei portali ad arco curve. Completano la decorazione della facciata tre sculture di Giandomenico e Antonino Gagini.[8]

La volta della navata centrale ospita un affresco sulla vita di Santa Maria Maddalena, opera di Tommaso Rossi, figlio di Mariano Rossi. All'interno sono conservati i sarcofagi di Bartolomeo Tagliavia e di Gerardo Noceto. Si conservano numerose opere del 1400-1500 fra le quali: nell'abside un tabernacolo marmoreo dei fratelli Giandomenico e Antonino Gagini raffigurante San Pietro Apostolo e San Paolo Apostolo e le storie della Passione di Gesù[9]; nella quarta cappella una statua, raffigurante la Madonna della Catena attribuita a Francesco Laurana mentre nella nicchia dell'altare superiore è collocata la statua della Madonna del Soccorso di Giuliano Mancino e Bartolomeo Berrettaro.[10]

Nel luglio del 1991 papa Giovanni Paolo II l'ha elevata alla dignità di basilica minore.[11]

L'antica cappella di San Giorgio dei Genovesi è stata costruita nel 1520 dai numerosi mercanti genovesi, residenti a Sciacca per curare i loro affari. Non è più officiata, si trova vicino al porto ed è in parte interrata.

Nei pressi della Chiesa Madre si trova la chiesa di Sant'Antonio Abate, risalente al XV secolo.

Appartiene invece al Cinquecento, anche se fu ristrutturata nel 1613, la chiesa del Collegio, che si trova sulla via Roma. Ha un portale a timpano triangolare e l'interno è ad unica navata con cappelle incassate. Nel presbiterio si trova una tela del Domenichino raffigurante San Giovanni, mentre in una delle cappelle si trova una Madonna del 1655 di Michele Blasco.

Un altro esempio d'architettura è la chiesa di San Domenico e convento dell'Ordine dei Predicatori di San Domenico, risalenti al 1176 la prima e al 1538 il secondo (ventinovesima istituzione dell'ordine in terra di Sicilia fondata da Tommaso Fazello[12]).[13] La chiesa, in stile barocco, ha una sola navata con otto cappelle: si trova in Corso Vittorio Emanuele, all'entrata della piazza Scandaliato.

Al XII secolo appartiene la chiesa del Carmine, nell'omonima piazza, che incorpora la chiesa del Salvatore[13] col suo rosone.

In Piazza Carmine si trova anche la chiesa di Santa Margherita[13] del 1342 fatta erigere da Eleonora d'Aragona, moglie del Peralta. L'ultimo restauro si è completato nel 1994, dopo che la stessa chiesa venne rifatta nel 1595 con delle colonne angolari con architravi, fregi e cornici. È aperta al pubblico, ma non al culto, per cui viene utilizzata per mostre, convegni e concerti. L'ingresso principale è catalano, mentre il portale marmoreo che si trova sulla destra fu realizzato nel 1468 da Pietro de Bonitate su disegno di Francesco Laurana. L'interno, ad unica navata, è barocco e conserva stucchi policromati ed affreschi di Ferraro del XVII secolo. Sull'altare si trova un'icona in marmo del 1507-1512, una statua in legno del 1544, opera di Frigia, che raffigura Santa Margherita, ed un organo ligneo del 1641. Nella navata si trovano sei grandi riquadri e molti medaglioni realizzati dal Portulani tra il 1529 e il 1530.

La chiesa di Santa Maria dello Spasimo di Corso Vittorio Emanuele è del 1632 e nel vicino Convento (primitivo monastero femminile dell'Ordine di San Domenico) si trova il Cortile del Palazzo Fazello costruito nel Cinquecento. Istituzioni edificate per volontà di Francesco Fazello, zio di Tommaso Fazello.[13]

La chiesa di San Michele,[13] che si trova in Piazza Noceto, fu fondata da Guglielmo Peralta nel 1371 e poi venne ricostruita nel XVII secolo. Si conserva un portale con architrave e un portale gotico. L'interno è a tre navate con colonne ed archi al centro. La chiesa conserva anche un crocifisso del Quattrocento, due acquasantiere del Cinquecento, una scultura di Domenico Gagini[14], un polittico del Cinquecento e una statua seicentesca in legno di San Michele.

Nella stessa Piazza Noceto si erge la chiesa di Santa Maria dell'Itria e il suo monastero femminile dell'Ordine benedettino: sono state volute anch'esse dal Peralta.[13] La chiesa (detta anche di Badia Grande) è del 1776, ma la sua fondazione risale al 1380.

La chiesa di San Nicolò La Latina, che si trova in Piazza San Nicolò, risalente al XII secolo, ha un prospetto decorato, tipico dell'architettura arabo-normanna.

Più importante è la chiesa di Santa Maria delle Giummare in via Valverde,[15] voluta da Giuditta nel 1103 e rifatta nel XVI secolo. La fiancheggiano due torri merlate. All'interno, ad unica navata, si trova sulla sinistra la cinquecentesca Cappella della Madonna delle Grazie. Da ammirare il rilievo di San Gerolamo, un'acquasantiera del Quattrocento, un crocifisso cinquecentesco e una Vergine col Bambino nell'altare maggiore, attribuito a Laurana.

Datata al 1753, la chiesa di Sant'Agostino – che si trova alla fine di via Valverde e sorta sull'area della chiesa di San Barnaba Apostolo[15] – custodisce sull'altare maggiore una statua raffigurante la
Madonna del Soccorso, opera di Giacomo Gagini realizzata nel 1538), proveniente dalla chiesa di San Francesco d'Assisi,[16] e portali barocchi.

Datata al XV secolo, la chiesa di San Francesco[15] (con primitivo convento dell'Ordine dei frati minori riformati) – che si trova in via Agatocle – conserva pitture del saccense Mariano Rossi.

Altre chiese sono dedicate a: San Giuseppe (XVI secolo), San Vito (XVIII secolo), San Francesco di Paola (1627) ed il suo convento del 1224 (adibito ad auditorium, sala congressi e mostre), Santa Caterina (1796), Santa Maria del Giglio (XVII secolo), Purgatorio (1691), San Pietro (1885), San Leonardo (1797), Santa Maria di Loreto (1930), Olivella (XIX secolo), Madonnuzza (1693), Santa Maria della Raccomandata (XIII secolo), San Lorenzo (XVI secolo).

Infine sulla come del Monte Cronio si trovano le stufe naturali, un antiquarium che conserva le testimonianze rinvenute all'interno delle grotte di San Calogero risalenti al neolitico, la basilica e il Santuario di San Calogero del XVIII secolo con una ricca decorazione barocca, la statua di San Calogero, opera di Antonello Gagini del 1535 e consegnata dal figlio Giacomo Gagini nel 1538.

L'incompiuto Grand Hotel San Calogero
Posto sulla vetta del monte Kronio, adiacente al Santuario del Santo, "Il Grand Hotel San Calogero" è una delle opere incompiute più longeve d'Italia. Dal 1954, data di inizio dei lavori ad oggi, la struttura ha avuto ben due ristrutturazioni ed altrettante inaugurazioni, ma non è mai stato aperto al pubblico.
In piazza Duomo si trova la Casa Museo Scaglione, che conserva oggetti artigianali, ceramiche, tele ed oggetti vari d'inestimabile valore. Il Bastione di Sant'Agata si trova in Piazza Mariano Rossi.

Degno di nota è anche il Palazzo Manno, residenza settecentesca della nobile casata siculo-fiorentina. L'edificio non è più visibile integralmente per come era in passato, a causa delle ristrutturazioni a cui fu sottoposto per essere trasformato in albergo nel XX secolo.

Non poco lontano dalle terme vi è una colonna votiva con in cima una statua bronzea raffigurante Notre-Dame de Fourvière[17]. Tale colonna fu fatta erigere per volere di don Michele Arena in seguito all'incidente del dirigibile francese Dixmude nel 1923.

Pregevoli sono le costruzioni civili: Palazzo Amato nell'omonima via del XIII secolo; Palazzo San Giacomo Tagliavia, XV secolo, con le sue facciate in stile impero sul Corso Vittorio Emanuele e in Via Licata e con quella forse più ricca di fascino rivolta a levante sulla Piazza S. Fricia in stile neogotico opera dell'architetto Gravanti; Palazzo Arone di Valentino sempre in Corso Vittorio Emanuele del XIX secolo; Palazzo Bertolino-Tommasi dalla candida facciata neoclassica opera dello stesso architetto Gravanti in Corso Vittorio Emanuele; Palazzo Ventimiglia nel Vicolo Gino del XV secolo; Palazzo Graffeo o Grifeo nel Vicolo Orfanotrofio del XVIII secolo; Palazzo Inveges nell'omonima piazza del XVII secolo; Palazzo Maurici in Piazza Scandagliato del XVIII secolo; Palazzo Ragusa in via Licata del 1770; Palazzo Perollo in via Incisa del XV secolo e Palazzo Steripinto o Sortino in via Gerardi del XVI secolo, esempio d'arte spagnola, Palazzo Venuti.
Tra le residenze di campagna si ricorda la Villa Venuti Tagliavia, residenza settecentesca in stile barocco e che comprende anche una cappella.

Particolare attenzione meritano le torri: la Torre Campanaria si trova nella salita di San Michele a poca distanza dalla Chiesa di San Michele, risalente al 1550. La Torre medievale si trova all'angolo della via Molinari e risale al XV secolo. La Torre del Pardo si trova in via Incisa (appartenente prima agli Incisa e poi al mercante catalano Antonio Pardo[18]) risale al XV secolo e si compone di tre piano (nel primo abbiamo una finestra la cui cornice è retta da due cariatidi).

Fu eretto nel 1380 da Guglielmo Peralta, conte di Caltabellotta e, dopo la morte di Federico III, uno dei quattro vicari della Sicilia. In seguito al matrimonio della figlia Margherita con Arturo di Luna, il castello divenne proprietà dei conti Luna.

Il complesso a pianta poligonale sorge sulla viva roccia nella parte alta e orientale di Sciacca. Anticamente era composto da due piani: il piano terra per la servitù e il piano superiore per l'alloggio del conte e dei suoi familiari. L'ingresso era situato a nord e prevedeva un ponte levatoio; dall'ingresso si accedeva a un cortile che precedeva il castello e cui vi erano inserite le scuderie e un cappella dedicata a San Gregorio.

Oggi l'edificio si compone di quattro parti: la cinta muraria, la torre grande (mastio) e quella cilindrica entrambe a nord, e il Palazzo del Conte a ovest. La cinta è formata da alte mura che servivano alla difesa. Della grande torre a pianta quadrangolare rimane la base, mentre la torre cilindrica che si presenta a due piani con accostati a coltello, si conserva ancora. Rimane ben poco invece del Palazzo del Conte, posizionato fra mastio e torre cilindrica e di cui ci resta solo i tetti e gli alti muri, dove si possono notare dipinti dell'epoca e ammirare (tramite le sue finestre) un bel panorama di Sciacca.

Tale castello, detto Vecchio per distinguerlo dal Castello Nuovo o dei Luna, fu eretto durante l'invasione della Sicilia da parte dei Normanni (sec. XII circa) dal conte Ruggero insieme alle prime mura che, come una morsa, chiudevano la città.

Successivamente il castello passò alla casata dei Perollo, in seguito al matrimonio di Giulietta (figlia di Ruggero) con Gilberto Perollo. Il castello rimase sotto la custodia dei Perollo fino alla sua distruzione nel 1529 per mano dei partigiani di Sigismondo Luna durante il famoso Caso di Sciacca

Il castello era situato nella parte orientale della città, all'incirca tra Porta San Pietro, Porta Bagni e il monastero di Santa Caterina (ossia nella zona compresa fra gli attuali cortili Chiodi, Rizza e Carini). Il castello era munito di torre rettangolari e aveva dei sotterranei che sboccavano presso il Monastero di Valverde. Infine il complesso aveva tre entrate: una esterna - detta "di San Pietro in Castro", nei pressi dell'omonima ex chiesa -, quella principale, detta "del Cotogno", nelle vicinanze della Porta Bagni, e un'ultima che si trova al fuori delle mura e che volge verso ovest.

Del Castello Vecchio oggi rimane proprio quest'ultima entrata: la porta d'accesso ad arco, situata nel Cortile Chiodi e in cui è scolpito lo stemma dei Perollo.

A poca distanza da Sciacca si trova il cosiddetto Castello Incantato. Trattasi di teste scavate e scalpellate nella roccia ad opera di un artista contadino, Filippo Bentivegna, vissuto tra il 1888 e il 1967. Le sue sculture sono tutte diverse e raffigurano personaggi, famosi e non, a cui dava anche un nome e che, nel suo immaginario, rappresentavano i sudditi del regno che egli aveva creato e di cui era il “Signore”; alcune sue opere sono conservate presso il Museo dell'Art Brut di Losanna.

Le tre porte d'accesso alla città sono tutte rimaneggiate:

A queste si aggiungono 2 porte ormai scomparse ma di altrettanta importanza, che insieme alle 3 precedenti, formano le cosiddette "5 Porte" di Sciacca:

Queste cinque sono quelle più importanti soprattutto dal punto di vista politico-storico, ma esistono altre porte meno importanti, come quella di San Pietro e quella di San Nicolò La Latina.

Nelle acque al largo del picco Cammordino (chiamato anche Coda di Volpe e sottostante alle terme), sono state rinvenute alcune parti di 2 imbarcazioni francesi risalenti al XVI secolo, oggi conservate nella sede del Comune di Sciacca. Fra questi 3 cannoni di bronzo: su uno è riportata la salamandra che estingue il fuoco, simbolo del potere di Francesco I, ed è disegnata una F (abbreviazione di Francesco I), su un altro le incisioni B e D con un'incisione di un fiore a cinque petali mentre sull'ultimo, tortile quasi come fosse una colonna, una B (segno di abbreviazione che sta per Peter Bande, artigiano francese che oltre per il re di Francia fuse cannoni per il re Enrico VIII di Inghilterra). L'origine di tali reperti può essere riconducibile al 1553, quando la flotta ottomana di Mustafa Pascià insieme alla flotta francese attaccò la Sicilia Occidentale al fine di indebolire la cattolicissima Spagna. Molte città siciliane furono saccheggiate e rase al suolo (come Licata che fu data alle fiamme), ma Sciacca, grazie a uno stratagemma di Antonino Amodei, riuscì a salvarsi e costrinse gli incursori a reimbarcarsi.[19]

Tra la contrade Galenzo Aquilea e San Giorgio è presente un dolmen datato circa tre millenni avanti Cristo; in contrada Carabollace è stato rinvenuto un insediamento, ceramiche e lucerne africane risalenti al X e XI secolo (probabilmente di origine vandala)[20]

Presso la piazza Mariano Rossi, la piazza che collega la piazza Angelo Scandaliato con Via Incisa, sorgeva il Politeama Mariano Rossi, il primo teatro di Sciacca che è stato demolito negli anni '50 per ragioni ignote (le voci dicono per colpa delle pulci, ma ovviamente si tratta di un'ipotesi fantasiosa).

All'Aliai, dove ora sono ormeggiati i pescherecci e le barche, vi era uno stabilimento balneare: il Tritone.

In contrada Locogrande (6 km a est da Sciacca nei pressi del fiume Carabollace) sono state rinvenute delle hexas di Akragas, antiche monete risalenti al 400 a.C. circa, e quindi durante la dominazione greca.[21]

In contrada Tranchina (11 km a est da Sciacca) è stata rinvenuta una necropoli in seguito a scavi avvenuti nella seconda metà del Novecento. Sono state trovate varie tombe, vasi, ciottoli e dentalium (collane fatte con pezzi di conchiglie) risalenti all'Eneolitico[22]

A 7 km dalle coste saccensi sorge un imponente sperone roccioso: la Rocca Nadore ("nardone", forse dall'arabo nuzūl, "discesa"). Tale castrum risale all'eparchia cartaginese (il periodo in cui si combatteva contro Dionigi I) contiene una struttura quadrangolare, ceramiche variopinte e oppida dell'era normanna.[23]

Abitanti censiti[24]

Secondo i dati ISTAT la popolazione straniera residente a Sciacca era di 658 persone (349 femmine e 309 maschi), con un incremento di 63 unità rispetto all'anno precedente.[25] Questa rappresenta l'1,6% della popolazione residente, dato inferiore alla media regionale (3,9%) e nazionale (8,1%).
[26]

Leggenda caratteristica di Sciacca è quella secondo cui i marinai, armati di falce, possano scongiurare le trombe d'aria (in dialetto dracunara), sia che si manifestino in mare che sulla terraferma, colpendole dalla loro coda: la cosiddetta "coda del drago". Le dracunare però poi si vendicheranno portando piogge di spilli.[27]

In contrada Schiunchipani, a circa 8 km dal centro storico, sorge l'oleastro Inveges: un albero plurisecolare risalente al 1300 (alcuni dicono addirittura all'era greca-araba) che, data l'enorme stazza e antica origine, è stata luogo di credenze popolari: si crede che l'albero di notte venga invaso da spiriti e folletti. Inoltre le olive devono essere raccolte quando cadono dall'albero e chi procura danni all'albero avrà una "mala annata", ossia un anno caratterizzato da sciagure. Esso viene chiamato Inveges poiché, fra i suoi antichi proprietari, si annovera lo studioso Agostino Inveges, oppure dai saccensi come l'agghiastru di 'mmezzu.[28][29]

Una delle più importanti ricorrenze religiose di Sciacca è la festa della Beata Vergine Maria del Soccorso, patrona del paese, celebrata il 2 febbraio e il 15 agosto. In tale festività, dei marinai scalzi portano per le vie del centro (Corso Vittorio Emanuele, Via Licata) la statua della Madonna ornata di gioielli dai devoti. Tutto ciò è preceduta da fumate di incenso (secondo la tradizione quando ai piedi della statua passò del fumo, i saccensi guarirono dalla peste).

La festa, di interesse anche antropologico oltre che religioso,[30] nasce nel Seicento in seguito a un'epidemia di peste nel 1626, e la leggenda racconta che la statua della Madonna (costruita dai maestri Guliano De Almanchino e Bartolomeo Birritao nel 1504[31]) sia stata ritrovata in mare e portata in processione dai pescatori.[32] La statua veniva tenuta nella chiesa di Sant'Agostino fino al 1796, quando venne spostata nell'attuale ubicazione della Matrice.

Festa celebrata in onore di San Calogero ogni martedì di Pentecoste per ringraziare del miracolo del 1578: la liberazione dal terremoto.

Hanno sede a Sciacca 2 emittenti televisive TRS ed RMK (e i loro rispettivi TRS Sole e RMK 24H) ognuna delle quali gestisce due canali tv sul digitale terrestre[36]. Sono inoltre presenti diverse emittenti radiofoniche quali RadioStudio5, radio RMK, Tele Radio Sciacca.

Teatro popolare di Sciacca "Samonà", progettato dall'architetto Giuseppe Samonà

Le fonti principali di reddito dell'economia di Sciacca sono il turismo, l'artigianato, l'agricoltura, la pesca e la ristorazione.

Il suo porto moderno ospita circa cinquecento[37] natanti tra pescherecci e piccole imbarcazioni, che quasi ogni anno scaricano oltre cinquemila tonnellate[senza fonte] di pesce. La sua flotta peschereccia comprende circa 140 barche e con 5939 TSL (tonnellate stazza lorda) è la seconda in Sicilia dopo quella di Mazara del Vallo[38]. Tale attività impegna, comprese le strutture a terra, quasi duemila persone con un fatturato annuo che supera i trenta milioni di euro. I tipi di pesca più note sono lo strascico, la sottocosta e il palangresi. La pesca più praticata è quella del pesce azzurro "a cianciolo" che, attraverso la lavorazione nelle sue industrie conserviere, viene esportato in tutto il mondo, facendo di Sciacca il primo produttore europeo. Un medio cantiere navale provvede alla realizzazione delle piccole e medie imbarcazioni.

Un altro settore portante per l'economia del posto è la produzione ortofrutticola, olearia e vinicola. È presente una cantina sociale e numerosi oleifici, che esportano vini ed olio extravergine d'oliva D.O.P. Val di Mazara in tutto il mondo. La zootecnica, dopo anni di crisi, finalmente sta avendo un forte incremento, soprattutto per la valorizzazione che ha avuto la "pecora del Belice". Il territorio del comune di Sciacca fa parte della zona di produzione del formaggio D.O.P. "Vastedda della valle del Belìce".È presente, in contrada Scunchipane, anche un'importante azienda agroalimentare che trasforma prodotti ortofrutticoli del luogo per la produzione di conserve agroalimentari, salse, sughi pronti, caponata, pesto e paté.
Il territorio saccense è compreso nella zona di produzione dell'Arancia di Ribera D.O.P..

Per quanto riguarda l'artigianato, le ceramiche rappresentano pure una fonte di reddito non indifferente per l'economia della città.[39] La ceramica, divenuta D.O.P., rappresenta il fiore all'occhiello della produzione artistica ed artigianale della ridente cittadina; note in Italia e all'estero, le sue maioliche sono in crescita anche agli esperti artigiani saccensi nelle cui botteghe hanno saputo realizzare opere d'elevato valore artistico. Varie produzioni di maioliche (piatti, vasi, anfore, statue, piastrelle,...) tipicamente sfumeggiate dai colori accesi del giallo, verde e blu cobalto fanno bella mostra nelle numerose botteghe dei ceramisti saccense nel centro storico-
I forni antichi, recentemente scoperti, fanno pensare che l'arte della ceramica a Sciacca abbia avuto inizio dal Trecento, se non prima(la maggior parte delle fonti storiche attestano la presenza della ceramica a Sciacca già nel 1282). Tale attività fu continuata ed ampliata nei secoli successivi. Le sue numerose fornaci sono anche la testimonianza che la sua ceramica dominava i mercati della Sicilia occidentale e veniva esportata altrove. Nel XVI secolo molte mattonelle di Sciacca furono destinate ad abbellire tanti monumenti: ne sono esempio il Duomo di Monreale decorato nel 1498 con migliaia di mattoni dal maestro Lombardo e l'ex Chiesa di Santa Margherita, situata nelle vicinanze della Chiesa del Carmine e decorata con mattoni dai maestri Scoma e Francavilla nel 1469.


Molti altri sono i nomi dei maestri (soprattutto operanti tra il XV e il XVII sec.) cui spetta il merito di aver saputo elevare l'arte della ceramica di sciacca. Tra questi spiccano i nomi di Piparo, Di Facio, Lu Xuto, Lo Boj e di Giuseppe Bonachia.
Le terme,[40] il carnevale e il mare sono i settori chiave per lo sviluppo turistico del paese. Grazie soprattutto al suo mare ed ai suoi lidi, la città sta vivendo quello sviluppo tanto sospirato che promette bene per un futuro migliore. Ad est il primo lido che s'incontra è quello dello Stazzone (Lido Esperanto) , un mare pieno di scogli e un'acqua limpida. Poi i lidi del Lido Salus, della Tonnara e della Foggia presentano fondali prevalentemente sabbiosi. Si susseguono le località di Renella, San Marco e Maragani, cui s'alternano insenature ora rocciose ora sabbiose, ma che vengono considerate dai sub e dai bagnanti veri paradisi. A ovest (verso la strada per Ribera) si trovano la spiaggia della Fornace, prevalentemente rocciosa e in cui si trova un tubo da cui esce l'acqua delle piscine Molinelli, la spiaggia di Sovareto con sabbia finissima, quella di San Giorgio, San Giovanni Rotondo, Timpi Russi, Lumia e Macauda. In contrada Raganella (verso lo sbocco per Menfi) abbiamo la spiaggia di Bertolino, famosa per la sua natura rocciosa e per la sua pineta

Le tradizioni popolari fanno tesoro delle feste religiose, delle sagre e del teatro popolare. Anche queste sono divenute un richiamo turistico non da poco. Tra le feste religiose, è particolarmente importante le feste dell'Ascensione e di Pasqua, la festa campestre di San Calogero sul Monte Cronio e la festa di Mezz'agosto.
Fra le sagre va ricordata quella del mare, che sin dal 1920 ha avuto svolgimento continuativo al porto, quasi sempre tra la fine di giugno e i primi di luglio. In quest'occasione la statua di San Pietro viene portata in processione in mare, seguita da una lunga fila d'imbarcazioni. Poi sul piazzale viene sistemata una grande padella con oltre cinquecento litri d'olio per soffriggere oltre cento cassette di gamberi. Tutti i presenti sono invitati alla grande frittura che viene consumata con pane e vino locale, a spese della Cooperativa dei pescatori, comprendente un migliaio di soci.

Il teatro popolare trova posto nell'Estate Saccense, una rassegna di spettacoli d'operetta, prosa ed arte varia.

Presso la contrada Verdura che si trova nei pressi dell'omonimo fiume e della strada statale 115 fra Sciacca-Agrigento, si erge il lussuoso resort Hotel Rocco Forte Verdura Resort fra i più prestigiosi della regione e ospitante migliaia di turisti l'anno cui non possono mancare personaggi dello spettacolo(Buffon, Lapo...)

Antico litorale saccense, un tempo località marittima, balneare e commerciale, oggi si distingue per un'alta concentrazione di residenze estive e di locali di ristorazione e divertimento.
Storicamente, nei locali degli attuali pubs, pizzerie e salegiochi sorgeva l'antico mulino "Cuore" per la produzione di cereali coltivati direttamente nei territori circostanti ed esportati attraverso il mediterraneo. Alla fine degli anni '60 l'antico mulino veniva distrutto da un incendio doloso appiccato da ignoti. L'economia saccense decadde e subì un cambiamento lasciando campo al settore ittico-conserviero. Sorsero e si svilupparono le prime industrie di questo settore, e negli anni '80 al posto del vecchio mulino dato alle fiamme venne edificato un complesso edile destinato a scopi residenziali e commerciali.

Oltre alle squadre giovanili presenti in città, esiste una squadra dilettantistica che milita in prima categoria: l'Unitas Sciacca Calcio. Questa squadra, la cui maglia è di colore verde-nero, gioca nello stadio Luigi Riccardo Gurrera, il più grande stadio della Provincia di Agrigento e il quarto della Sicilia.

Oltre alle varie divisioni giovani, esiste una squadra dilettantistica di pallavolo: il Volley Club Sciacca. Tale squadra, che attualmente milita in serie C, si esibisce al Pallone Tenda Nino Roccazzella. Nino Roccazzella fu l'ex presidente della struttura e non a caso il figlio è il capitano della giovane squadra di pallavolo.

Tale stadio, che come il Gurrera si trova in contrada Perriera, è coperto da una specie di cupola ed ospita anche le esibizioni di vari altri sport (basket, tennis, hockey su carrozzella).

Sciacca possiede inoltre una squadra dilettantistica di basket (Icaro Basket Club) e di hockey su carrozzina (i Leoni Sicani).Sciacca fu seconda tappa del Giro d'Italia 1986 da Sciacca a Catania [41] e quinta tappa del Giro d'Italia 2018 del tratto Agrigento-Santa Ninfa. [42]

Il comune di Sciacca fa parte delle seguenti organizzazioni sovracomunali: regione agraria n.7 (Pianura tra il Belice ed il Platani)[45].

Porta San Calogero

Porta San Salvatore

Porta Palermo

Palazzo Steripinto

Palazzo San Giacomo Tagliavia

Altri progetti
