
La provincia di Matera (provìngë dë Matàërë in materano) è una provincia italiana della Basilicata di 199 303 abitanti[1]. Fu istituita nel 1927.

Affacciata ad est sul mar Ionio, confina a nord con la Puglia (la città metropolitana di Bari e  la provincia di Taranto), ad ovest con la provincia di Potenza, a sud con la Calabria (provincia di Cosenza).

Appartengono alla provincia di Matera i seguenti 31 comuni: 

Di seguito vengono elencati i maggiori cinque comuni per numero di abitanti[2].

Sono due le compagnie che gestiscono la rete ferroviaria nella provincia: RFI e le Ferrovie Appulo Lucane.

Le reti ferroviarie di RFI sono:

Fatto di rilievo è che non è presente una stazione gestita da RFI nel capoluogo della provincia.

Le linee ferroviarie delle Ferrovie Appulo Lucane sono:

Nel 1986 iniziarono i lavori per collegare la città alla rete ferroviaria nazionale presso la stazione di Ferrandina, ma non sono mai stati ultimati e la linea Matera-Ferrandina è rimasta un'incompiuta[3]. A tutt'oggi la città risulta essere, insieme con Nuoro, l'unico capoluogo di provincia a non essere servito dalle Ferrovie dello Stato.[4]

Nel territorio sono presenti: il porto turistico di Pisticci e il porto turistico di Policoro.

Nella provincia è presente l'Aviosuperficie di Pisticci, che si vuole rendere un aeroporto.

Geograficamente è divisa in due tipologie, una pianeggiante (Metapontino) ed una collinare (Collina materana).

La prima, che si affaccia sulla costa jonica lucana, ha un clima mediterraneo con inverni miti  ed estati secche e calde, la piovosità è molto bassa (intorno ai 500 mm annui).

La zona collinare ha un clima più freddo in inverno con escursioni termiche notevoli e man mano che aumenta l'altitudine aumenta anche la piovosità. Spesso in inverno, dai 400 m s.l.m. in su ci sono fitte nevicate.

Fanno parte del territorio provinciale tre riserve naturali regionali (la Riserva regionale San Giuliano, il Bosco Pantano di Policoro, Oasi del WWF, e la Riserva naturale speciale dei Calanchi di Montalbano Jonico), il Parco naturale di Gallipoli Cognato - Piccole Dolomiti Lucane, il Parco archeologico storico naturale delle Chiese rupestri del Materano, detto anche Parco della Murgia Materana, ed infine una piccola porzione del Parco nazionale del Pollino.

Il Metapontino è il cuore agricolo della provincia con un'agricoltura intensiva di tipo industriale, ma anche una buona presenza di piccole e medie industrie. È inoltre una zona a forte vocazione turistica con notevoli presenze nel periodo estivo sulle spiagge della costa jonica. 
Nella collina materana invece l'agricoltura è caratterizzata soprattutto da produzioni cerealicole, uliveti e vigneti. Gli insediamenti industriali più importanti si trovano nella valle del Basento e nel territorio di Matera, facente parte del Distretto del salotto. La città di Matera negli ultimi anni ha avuto un notevole incremento del turismo, influenzato dall'inserimento dei Sassi nel Patrimonio dell'umanità e dalla nomina a capitale europea della cultura per il 2019.

Il territorio della provincia di Matera comprende due exclave: il primo, presso Brindisi Montagna, è la frazione Serra del Ponte del comune di Tricarico, ed è totalmente circondato dalla provincia di Potenza; il secondo è la contrada Iesce del comune di Matera, circondata dalla città metropolitana di Bari.

Altri progetti
