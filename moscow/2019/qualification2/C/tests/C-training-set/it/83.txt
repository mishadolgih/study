
La codicologia è la disciplina che studia i manoscritti, nel loro aspetto materiale.
La denominazione è recente e nasce a Parigi negli anni trenta-quaranta con Charles Samaran e Alphonse Dain. Samaran coniò il termine "codigrafia" sul modello del termine paleografia, senza però riscuotere consenso.

Alphonse Dain creò il termine codicologia e lo utilizzò per la prima volta nel corso di filologia greca da lui tenuto nel 1944. Il termine rimase pressoché inutilizzato sino al 1949 data di pubblicazione della sua celebre opera Les manuscrits,[1] nella quale rivendicava fra l'altro la paternità del termine, sottolineando anche come tale definizione si fosse oramai acclimatata nel lessico di numerosi studiosi.

Il termine codicologia deriva dalla parola latina codex, "codice" (parola che indica una struttura libraria composta da fascicoli collegati fra loro ed eventualmente forniti di una coperta, in opposizione al volumen, "rotolo") e il suffisso -logia dal greco λόγος (lógos), "discorso".

Solitamente si differenzia la codicologia stricto sensu dalla codicologia lato sensu.

L'interesse per tale studio nasce in Germania col nome di Handschriftenkunde, “arte o scienza del manoscritto”, termine ancora in uso nei paesi di lingua tedesca.
In Italia non si nota un interesse particolare per questa disciplina: le principali riviste relative al settore sono infatti per lo più di area nord europea. Vanno in particolare citate:

In Italia, ma non specificamente sull'argomento, si può citare:

Tra gli strumenti ausiliari sono poi da citare alcune raccolte di termini specialistici per aiutare gli studiosi, fra gli altri:

Altri progetti
