
La Libera università di lingue e comunicazione IULM è un'Università privata italiana di Milano, fondata nel 1968 dal francesista Silvio Federico Baridon, insieme al letterato e senatore a vita Carlo Bo.[1][2]

È stato il primo ateneo in Italia ad istituire il corso di laurea in relazioni pubbliche.[4]

L'Ateneo fu fondato nel 1968 dalla Fondazione scuola superiore per interpreti e traduttori, su richiesta del professor Silvio Federico Baridon, come Istituto Universitario di Lingue Moderne (IULM).[4]

Nel 1990 l'Ateneo istituisce la facoltà di scienze della comunicazione e dello spettacolo. Nel 1997, l'istituto muta la sua denominazione, affiancando alla sigla originaria (acronimo di istituto universitario di lingue moderne) il sottotitolo "Libera università di lingue e comunicazione". Dal 1998, la Libera università di lingue e comunicazione IULM porta il nome attuale.

L'università ha sede a Milano e Roma. Il corpo centrale della sede di Milano, progettato dall'ingegner Roberto Guiducci e dell'architetto Lorenzo Guiducci, è stato ultimato nel 1993. A Milano ha sede anche la biblioteca, nata nel 1970 e dedicata a Carlo Bo. La sede di Roma è situata nel centro della città, nella zona di villa Torlonia.

L'università IULM è organizzata in tre facoltà:[5]

La ricerca è strutturata in tre principali dipartimenti:[6]

La fondazione università IULM nasce nell'agosto 2002 con lo scopo di coadiuvare l'università nell'ambito della formazione continua e della formazione manageriale, di contribuire al potenziamento dei rapporti fra l'ateneo e il mondo del lavoro e di rispondere alle esigenze formative e di ricerca dei partner istituzionali.[7]

Nel tempo si sono susseguiti i seguenti rettori:

Altri progetti
Coordinate: 45°26′34.08″N 9°09′51.13″E﻿ / ﻿45.4428°N 9.164203°E45.4428; 9.164203

