
Заграб (харв.: Zagreb [ˈzâːɡrɛb]) — сталіца і самы вялікі горад Харватыі. Насельніцтва — 784.900 чалавек (2007), плошча — 641,29 км². Горад размешчаны на рацэ Сава, прытоку Дуная, на вышыні 104 метраў над узроўнем мора (найніжэйшая кропка) побач з горным масівам Мядзведніца.

Горад Заграб з прыгарадамі мае статус асобнай жупаніі ў складзе Харватыі, кіраўніцтва горадам ажыццяўляе мэр, які выбіраецца гарадской асамблеяй. 31 мая 2009 года мэрам горада на чацвёрты тэрмін (трэці запар) быў абраны Мілан Бандзіч.

Сярэдняя гадавая тэмпература паветра ў горадзе 11,4 °C, сярэдняя тэмпература паветра ў студзені −0.1 °C, а сярэднія тэмпература ў ліпені складае 20,7 °C.

Штогод, у агульным выпадае прыкладна каля 844 мм ападкаў. На працягу ўсяго года дзьмуць, як правіла, слабыя вятры з паўночнага-ўсходу і паўднёвага-захаду.

Старажытнарымская Андаўтонія. З канца 11 стагоддзя належаў Венгрыі; рэзідэнцыя епіскапства (заснавана ў 1094 годзе Ласла I Святым). З 1242 года свабодны каралеўскі горад, стаў эканамічным цэнтрам Харватыі. З 1527 года Заграб (пад нямецкай назвай Аграм) у складзе Габсбургскай манархіі. З сярэдзіны 17 стагоддзя тут знаходзіўся харвацкі бан (намеснік караля). У 1606 годзе ў горадзе з'явіліся езуіты, якія заснавалі друкарню (1669) і друкарню (1664). Эканамічнае і культурнае жыццё актывізалася ў 19 стагоддзі; цэнтр ілірызму. У 1846 годзе створаны Нацыянальны музей, у 1867 годзе — Югаславянская акадэмія навук і мастацтваў, у 1874 годзе — універсітэт. 29 кастрычніка 1918 года ў Заграбе харвацкі сейм абвясціў незалежнасць Харватыі і ўступленне яе ў Каралеўства сербаў, харватаў і славенцаў (з 1929 г. Югаславія). У перыяд паміж сусветнымі войнамі адзін з найбольш прамыслова развітых гарадоў краіны. У 1941-45 гг. сталіца створанай харвацкімі усташамі Незалежнай дзяржавы харватаў. Падчас гітлераўскай акупацыі цэнтр Руху Супраціўлення. Вызвалены 8 мая 1945 года войскамі народна-вызваленчай арміі Югаславіі. З 1991 года сталіца незалежнай Харватыі.

Па дадзеных перапіса насельніцтва ў 2001 г. у Заграбе пражывала 779 145 жыхароў. Сярэдні ўзрост насельніцтва складаў 39,7 гадоў. У адпаведнасці з структурай з 779 145 чалавек: 415153 жанчын і 363992 мужчын.

Па дадзеных, большасць насельніцтва горада, з'яўляюцца носьбітамі харвацкай мовы (97,45 %). Затым, албанскай (0.40 %), славенскай (0.33 %), баснійскай (0.31 %), сербскай (0,27 %), цыганскай (0.18 %) і македонскай (0,15 %).

У адпаведнасці з рэлігійнымі структурамі большасць насельніцтва складаюць хрысціяне, прадстаўнікі каталіцкай і праваслаўнай канфесій. З пратэстанцкіх хрысціянскіх канфесій вылучаюцца пяцідзесятнікі, адвентысты і баптысты. Значная частка насельніцтва адносіць сябе да атэістаў ці агностыкаў. Другой пасля хрысціянства рэлігіяй з'яўляецца іслам.

У Заграбе, 136 пачатковых школ і 100 сярэдніх школ, з якіх 31 гімназія. Акрамя таго, працуе ў Заграбе — 5 палітэхнікумаў і 9 прыватных вышэйшых вучэбных устаноў.

Заграбскі ўніверсітэт з'яўляецца другім найстарэйшым універсітэтам у Харватыі і адным з самых старых універсітэтаў у Еўропе. Заснаваны ў 1669 годзе. Да 2009 г. Заграбскі ўніверсітэт, скончыла больш 200 000 студэнтаў, больш за 18.000 магістраў і дактароў філасофіі.

У Заграбе працуюць 22 інстытуты ў вобласці сацыяльных і натуральных навук. У Заграбе таксама знаходзяцца Харвацкая акадэмія мастацтваў і навук, астранамічная абсерваторыя.

Гістарычнае ядро — раёны Каптол і Градзец, размешчаныя на ўзгорках (Верхні горад): рэшткі ўмацаванняў (13-18 стагоддзяў), Заграбскі сабор (13-19 стагоддзяў) і гатычная царква Святога Марка (14-19 стагоддзяў, у інтэр'еры работы скульптара І.Мештравіча), барочныя царква Святой Кацярыны (1620) і епіскапскі палац (каля 1730), у стылі класіцызму — палац Елачычаў (архітэктар Б.Фелбінгер). З другой паловы 19 стагоддзя на поўдні складваецца новы цэнтр з кварталамі, скверамі, параднымі пабудовамі з рысамі эклектывізму і неакласіцызму: Харвацкі нацыянальны тэатр (1894—1895), біржа (1923—1927), жылыя дамы ў стылі функцыялізму. З другой паловы 1940-х гадоў будаваліся грамадскія будынкі, новыя жылыя раёны, спартыўныя комплексы.

Заграб знаходзіцца ў цэнтры разгалінаванай транспартнай сеткі. Буйныя сучасныя аўтамагістралі ідуць ад горада ў кірунку на ўсход, у бок Славоніі, Бялграда і Осіека (A3); на паўночны ўсход, у бок Чакаўца, Вараждзінa і Венгрыі (A4); на паўднёвы захад, у кірунку Карлаваца, Рыека і Спліту (A1); на паўночны захад, у бок Славеніі і Заходняй Еўропы (A2); на захад, у кірунку Брэганы і Любляны (A3). У напрамку Сісака і Баня-Лукі на паўднёвы ўсход у цяперашні час будуецца аўтамагістраль (A11). Чыгунка звязвае Заграб з найбуйнейшымі гарадамі Харватыі і суседніх краін. У цэнтры горада размешчаны буйны аўтобусны і чыгуначны вакзалы.

Аэрапорт Заграба знаходзіцца ў 17 кіламетрах ад горада. Прапускная здольнасць — 2 мільёны пасажыраў у 2007 годзе.

Гарадскі транспарт прадстаўлены разгалінаванай сеткай трамвайных і аўтобусных маршрутаў, а таксама фунікулёрнай лініяй на Тамічавай вуліцы ў гістарычным цэнтры горада, якая злучае Верхні і Ніжні горад. Распрацаваны план будаўніцтва лёгкага метро.

Сталіцы краін-членаў ААН: 
Амстэрдам ·
Андора-ла-Велья ·
Анкара ·
Астана ·
Афіны ·
Баку ·
Берлін ·
Берн ·
Браціслава ·
Брусель ·
Будапешт ·
Бухарэст ·
Бялград ·
Вадуц ·
Валета ·
Варшава ·
Ватыкан ·
Вена ·
Вільнюс ·
Дублін ·
Ерэван ·
Заграб ·
Капенгаген ·
Кіеў ·
Кішынёў ·
Лісабон ·
 Лондан ·
Любляна ·
Люксембург ·
Мадрыд ·
Манака ·
Масква ·
Мінск ·
Нікасія ·
Осла ·
Парыж ·
Прага ·
Рыга ·
Рым ·
Рэйк’явік ·
Сан-Марына ·
Сараева ·
Сафія ·
Скоп’е ·
 Стакгольм ·
Талін ·
Тырана ·
Хельсінкі ·
Цэтынэ ·

Сталіцы іншых тэрыторый: 
Ватыкан ·
Гібралтар ·
Дуглас ·
Епіскопі ·
Лонгйір ·
Мальтыйскі палац ·
Марыехамн ·
Сент-Пітэр-Порт ·
Сент-Хеліер ·
Торсхаўн

Сталіцы непрызнаных і часткова прызнаных дзяржаў: Прышціна · Ціраспаль · Данецк · Луганск

