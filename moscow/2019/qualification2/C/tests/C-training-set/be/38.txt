
Сяргей Іосіфавіч Параджанаў (Саркіс Параджанян) (арм.: Սարգիս Հովսեփի Փարաջանյան; груз. სერგეი სერგო ფარაჯანოვი, 9 студзеня 1924, Тбілісі, Грузінская ССР, СССР — 21 ліпеня 1990, Ерэван, Армянская ССР, СССР) — выдатны армянскі кінарэжысёр, сцэнарыст. Народны артыст Украінскай ССР (1990), народны артыст Армянскай ССР (1990).

Нарадзіўся 9 студзеня 1924 года ў Тбілісі (Грузінская ССР).

Вучыўся на вакальным аддзяленні Тбіліскай кансерваторыі, у Тбіліскім інстытуце інжынераў транспарту. Скончыў рэжысёрскі факультэт Усесаюзнага інстытута кінематаграфіі (1952). У 1949 годзе пераехаў у Кіеў, дзе пачаў працаваць асістэнтам рэжысёра, потым рэжысёрам кінастудыі імя А. Даўжэнкі. Творы Параджанава вызначаюцца яркасцю і экспрэсіўнасцю рэжысёрскага бачання, багаццем выяўленчай фантазіі, метафарычнасцю, сімвалічнасцю, узвышанай паэтычнасцю, жывапіснасцю, свабодным выкарыстаннем розных нацыянальна-этнічных традыцый («Цені забытых продкаў», 1965; «Колер граната», 1969; «Легенда аб Сурамскай крэпасці», 1984; «Ашык-Керыб», 1989). Яго фільмы неаднаразова атрымлівалі ўзнагароды на прэстыжных міжнародных кінафестывалях. Творчасць Параджанава прызнана адной з вяршынь бессюжэтнага паэтычнага кінематографа, дзе акцёр (разам з касцюмам, дэкарацыямі і рэквізітам) з'яўляецца канструктыўным элементам складанага аўдыявізульнага калажа.

Памёр 21 ліпеня 1990 года ў Ерэване (Армянская ССР).


Шаблон:Фільмы Сяргея Параджанава

Тэнгіз Абуладзэ (1988) ·
Андрэй Канчалоўскі (1989) ·
Давід Абашыдзэ, Сяргей Параджанаў (1990) ·
Станіслаў Гаварухін (1991) ·
Эльдар Разанаў (1992) ·
Мікіта Міхалкоў (1993) ·
Уладзімір Хаціненка (1994) ·
Кіра Муратава (1995) ·
Аляксандр Рагожкін (1996) ·
Сяргей Бадроў-стар. (1997) ·
Павел Чухрай (1998) ·
Аляксей Балабанаў / Атар Іаселіяні (1999) ·
Аляксей Герман-стар. (2000)

Поўны спіс ·
(1988—2000) ·
(2001 — цяперашні час)

