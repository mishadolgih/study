
Թհիմփհու (ձոնգքհա լեզվով՝ ཐིམ་ཕུ, տիբ. ཐིམ་ཕུག་), Բութանի մայրաքաղաք և խոշորագույն քաղաք[1][2]։ Հնագույն ժամանակներից համարվում էր Թհիմփհու պատմական նահանգի մայրաքաղաք։

Քաղաքի բնակչությունը 2005 թվականի մարդահամարի տվյալներով կազմել է 79 185 մարդ, իսկ 2012 թվականի տվյալներով՝ 99 021 մարդ[3]: Գտնվում է Արևելյան Հիմալայներում, Չինչու գետի (Բրահմապուտրայի ավազան) ափին, ծովի մակարդակից 2400 մ բարձրության վրա։

Տաշիչո ամրոցը կառուցվել է XIII դարում որպես մենաստան, վերակառուցվել է 1960-ական թվականներին, 1952 թվականից այստեղ գտնվում է երկրի կառավարությունը։ Ամռանը այստեղ նաև գտնվում է երկրի կրոնական առաջնորդ Ջե Քհենպոն: Թագավորը՝ Ջիգմե Սինգյե Վանգչուկը այստեղ նույնպես աշխատասենյակ ունի։

Դեչենչոլինգ պալատը, որը համարվում է թագավորի պաշտոնական նստավայրը, գտնվում է Թհիմփհուից դեպի հյուսիս, քաղաքից ոչ հեռու գտնվում են նաև Տանգո, Չերի մենաստանները։

Թհիմփհուն համարվում է կառավարության, խորհրդարանի և գործադիր իշխանությունների մարմինների գտնվելու վայրը։ Այստեղ են գտնվում նաև դիվանագիտական ներկայացուցչությունները, ՄԱԿ-ի կազմակերպությունները և այլ ոչ կառավարական կազմակերպություններ։

Թհիմփհու քաղաքում կենտրոնացված են երկրի հյուրանոցների մեծ մասը։ Զբոսաշրջիկները քաղաք հիմնականում այցելում են աշնանը՝ Ցեչու փառատոնի ժամանակ։

Կլիման մերձարևադարձային մուսոնային է։ Ձմռանը մայրցամաքի կողմից փչում է չոր քամի, ընդ որում սառը զանգվածների տեղափոխությանը կանխում են լեռները։ Արդյունքում ձմռանը դիտվում են օրական ջերմաստիճանի մեծ տատանումներ (գիշերները լինում են սառնամանիքներ, սակայն ցերեկը ջերմաստիճանը կարող է լինել +15 °C և ավելի), իսկ տեղումները քիչ են լինում։ Ամռանը Հնդկական օվկիանոսի կողմից քամի է փչում՝ իր հետ բերելով առատ տեղումներ։

Բութանի թագավոր Ջիգմե Սինգյե Վանգչուկը ծնվել է Թհիմփհու քաղաքում։





 Աբու Դաբի ·
 Ամման ·
 Անկարա ·
 Աշխաբադ ·
 Աստանա ·
 Բաղդադ ·
 Բանգկոկ ·
 Բանդար Սերի Բեգավան ·
 Բաքու ·
 Բեյ­րութ ·
 Բիշքեկ ·
 Դամասկոս ·
 Դաքքա ·
 Դիլի ·
 Դոհա ·
 Դուշանբե ·
 Երևան ·
 Ալ-Քուվեյթ ·
 Ալ-Ռիադ ·
 Թբիլիսի ·
 Թեհրան ·
 Թհիմփհու ·
 Իսլամաբադ ·
 Կատմանդու ·
 Կուալա Լումպուր ·
 Հանոյ ·
 Մալե ·
 Մանամա ·
 Մանիլա ·
 Մասկատ ·
 Մոսկվա ·
 Նայպիդո ·
 Նիկոսիա ·
 Նյու Դելի ·
 Շրի Ջայավարդենեպուրա Կոտտե ·
 Պեկին ·
 Պնոմպեն ·
 Ջակարտա ·
 Սանաա ·
 Սեուլ ·
 Սինգապուր ·
 Վիենտյան ·
 Տաշքենդ ·
 Տոկիո ·
 Ուլան Բատոր ·
 Փհենյան ·

