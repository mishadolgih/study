
svenska · makedonska

kristendomen

Till makedoner i Sverige räknas personer som är folkbokförda i Sverige och som har sitt ursprung i Makedonien. Enligt Statistiska centralbyrån fanns det 2017 sammanlagt cirka 7 700 personer födda i Makedonien i Sverige.[1]

Makedoner började invandra till Sverige efter det andra världskriget. Den makedonska befolkningen bosatte sig främst i Sveriges sydvästra regioner. Många invandrare bosatte sig i kommuner såsom Stockholms kommun, Malmö kommun, Göteborgs kommun, Eslövs kommun, Helsingborgs kommun, Trelleborgs kommun, Örebro kommun och Växjö kommun.

Den 31 december 2014 fanns 5 036 personer födda i Sverige med makedonisk bakgrund eller ursprung (enligt Statistiska centralbyråns definition):[2]

Den 31 december 2014 fanns 6 079 personer i Sverige som var födda i Makedonien, varav 3 167 män (52,1 %) och 2 912 kvinnor (47,9 %). Motsvarande siffra för den 31 december 2000 var 2 362, varav 1 232 män (52,2 %) och 1 130 kvinnor (47,8 %).[3]

Den 31 december 2014 fanns 1 925 personer i Sverige med makedoniskt medborgarskap.[4]

Det finns ett stort antal makedonska föreningar och klubbar runtom i Sverige.[7][8]

I de svenska skolorna finns också möjligheter till modersmålsundervisning i det makedonska språket.

Andra generationen är svensk-makedonsk musikgrupp från Göteborg. 

Makedonerna i Sverige är främst ortodoxt kristna och medlemmar i den Makedonska ortodoxa kyrkan i Sverige.
Redan i samband med de makedonska invandrarnas bosättning i Sverige i slutet av 1950- och 60-talet, fanns det ett behov av att organisera kyrkoförsamlingar i Sverige. År 1973 bildades de båda församlingarna i Göteborg och Malmö. I början så hade dessa församlingar inga egna lokaler, utan gudstjänsterna hölls i kyrkor och lokaler tillhörande Svenska kyrkan. År 1982 byggdes den första makedonsk-ortodoxa kyrkan i Göteborg.[9]

