
Värmlands län är ett län beläget i sydvästra Svealand. Residensstaden är Karlstad och landshövding sedan 1 oktober 2012 är Kenneth Johansson. Han efterträdde Eva Eriksson. Värmlands län utgör valkrets vid riksdagsval i Sverige.



Värmlands län bildades första gången 1639 vilket då bara varade till 1654 och åtebildades 1779. I mellanperioderna och från 1634 ingick området i Närkes och Värmlands län. Ibland har det kallats för Karlstads län efter residensstaden.

Enligt förslag från en statlig utredning 2016 skulle Värmlands län infogas i Västra Götalands län från den 1 januari 2019, och således bilda en storregion.[2] Emellertid skrinlades planerna i november 2016.[3]

Värmlands län motsvarar 4,3 procent av Sveriges yta, 17 583 km² och är Sveriges till ytan åttonde största län. I länet bor 2,9 procent av Sveriges befolkning.

Värmlands län sammanfaller i huvudsak med landskapet Värmland, frånsett Karlskoga kommun och delar av Degerfors kommun som hör till landskapet, men som tillhör Örebro län. Norra delen av Gullspångs kommun (Södra Råda socken) i Västra Götalands län tillhör också Värmland. Delar av Silleruds och Svanskogs församlingar (Dalboredden) ligger dock i Dalsland och nordligaste delen av Filipstads kommun ligger i Dalarna.

Länet gränsar till Dalarnas län och Örebro län i norr och öster, samt till Västra Götalands län i söder. I väster gränsar det till Hedmark fylke, Akershus fylke och Østfold fylke i Norge.

De största tätorterna i länet enligt SCB:

Residensstaden är i fet stil

Blasonering: I fält av silver en blå örn med röd beväring.

Eftersom landskap och län i det närmaste överensstämmer fastställdes Värmlands landskapsvapen även som länsvapen år 1936.

Senast uppdaterad: 2018[4]

