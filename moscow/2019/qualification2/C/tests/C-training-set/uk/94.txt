
Новий Винодольський[1] (хорв. Novi Vinodolski) — місто в Хорватії, на Адріатичному узбережжі, в Приморсько-Горанській жупанії.

Новий Винодольський знаходиться на березі моря, за 10 км південніше Цриквениці і за 23 км на північ від Сень. Через місто проходить Адріатичне шосе, що зв'язує місто з Рієкою та Задаром.

Місто розташоване на вузькій смузі між морем і горами, в Новому Винодольському починається дорога, яка веде до перевалу Банська-Врата (1083 м) і далі в Огулін. Ця дорога — один із шляхів, що пов'язують Адріатичне узбережжя з континентальної Хорватією.
Назва міста походить від слова Vinodol (Винна долина), яка розташована на захід від міста і відома своїми великими виноградниками.

Новий Винодольський — популярне туристичне місце. В околицях міста багато пляжів і мальовничих лісових масивів. Крім них туристів приваблює багата культурна спадщина міста.

У Новому Винодольському народився знаменитий хорватський поет і державний діяч Іван Мажуранич і його брат Антон Мажуранич, просвітитель і книговидавець.[1] Також місто відоме тим, що в 1288 році тут був прийнятий один із перших хорватських законів (написаний глаголицею) «Винодольський законник».

Населення громади за даними перепису 2011 року становило 5 113 осіб[2]. Населення самого міста становило 4005 осіб.[2]

Динаміка чисельності населення громади[3]:

Динаміка чисельності населення міста[3]:

Крім міста Новий Винодольський, до громади також входять: 

