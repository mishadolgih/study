
Радіокерування  — (радіоуправління - це псевдотермін, дослівно та не фахово перекладений з російської - радиоуправление ) способи та засоби дистанційного керування об'єктами з використанням радіосигналів. Апаратура радіокерування складається із передавача, котрий знаходиться у оператора та розміщених на керованому об`єкті приймача і виконавчих механізмів.  Для передавання команд керування як правило застосовують їх кодування, модуляцію носійної т.і. з метою захисту сигналів керування від дій природних, штучних, в тому числі організованих завад. Відповідно в радіоприймачі керованого об`єкта здійснюється селекція, підсилення, демодуляція та декодування сигналів керування з подальшим розподілом до виконавчих (привідних) механізмів. Радіокеровані пристрої використовуються в наукових дослідженнях, промисловості, збройних силах, іграшках т.і.[1][2]

Докладніше про піонерів радіокерування: Пильчиков Микола Дмитрович
25 березня 1898 року в Одесі прочитав лекцію з радіокерування та вперше у світі  продемонстрував радіокеровані об'єкти видатний український вчений Микола Дмитрович Пильчиков. У вересні 1898 році на електричній виставці у Медісон-сквер-гарден американський винахідник Нікола Тесла вперше в Америці продемонстрував невеликий електричний човен, що був керований радіом[3]. Тесла назвав цей човен `телеавтомат` та отримав патент США на свій винахід 8 листопада 1898 року. 

Деякі автори [4]  вважають Джона Хейса Хеммонда молодшого засновником галузі радіокерування, який виконував експерименти будучи учнем Томаса Едісона у віці двадцяти років (1908 р.). Хеммонд був близьким другом Тесли і вони проводили експерименти разом в його лабораторії, що знаходилась в його помісті. Він багато чому навчився в Тесли.  1903, іспанський інженер Leonardo Torres y Quevedo у французькій академії наук представив свій пристрій "Телекіно (Telekino)", і отримав патент у Франції, Іспанії, Великій Британії і Сполучених Штатах.[5] У 1904 році паровий катер Кажан, який розробив винахідник Джек Кітчен у Віндермирі, контролювався експериментальною системою радіокерування.

