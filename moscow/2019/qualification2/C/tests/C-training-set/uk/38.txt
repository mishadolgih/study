
Договір — домовленість двох або більше сторін, спрямована на встановлення, зміну або припинення цивільних прав та обов'язків[1]. Договір може бути укладений у будь-якій формі, якщо вимоги щодо форми договору не встановлені законом (в тому числі в електронному вигляді).[2]

Договори є правовими документами, де сторони визначаються із правами та обов'язками. Укладання договору починають із пропозиції його укласти — направлення оферти. Оферта повинна містити основні умови запропонованої угоди. Прийняття пропозиції другою стороною вважають акцептом (згодою). 

Наприклад, при прийомі на роботу укладають трудовий договір між громадянами й організаціями. Одна сторона (громадянин) - бере на себе обов'язок виконувати роботу з визначеного фаху, кваліфікації або посади, виконувати внутрішній розпорядок організації тощо. Інша сторона (організація) – зобов'язується виплачувати заробітну плату й створити умови для роботи. 

Загальний порядок укладення договору закріплено в статтях 638..650 глави 53 «Укладення, зміна і розірвання договору», Цивільний Кодекс України.

Особливості укладення господарських договорів передбачено в статтях 179..187 глави 20 «Господарські договори», Господарський Кодекс України.

Відповідно до ч. 1 ст. 638 ЦК договір вважається укладеним, якщо сторони у належній формі досягли згоди з усіх істотних умов договору.

Договори зберігають 3 роки після закінчення терміну його дії. Контракти з іноземними партнерами слід зберігати не менше 10 років. 

Типові реквізити договору:

Відповідно до Цивільного кодексу (ЦКУ) в законодавстві України розрізняють наступні типи договорів:

В залежності від критерію поділу договори розподіляють на наступні групи.

За розподілом між сторонами прав та обов'язків договори поділяться на:

За способом узгодження змісту договору розділяють на порядок укладення договору:

За характером формування волевиявлення виділяють:

За ступенем свободи волевиявлення:

Умови договору — це окремі положення договору, в яких зазначені права та обов'язки сторін. Умови договору поділяють на:

Всі умови договору після його укладення стають однаково обов'язковими для сторін.

Істотні умови договору, визначені у ч. 1 ст. 638 ЦК України, поділяються на:

Договір набирає чинності й стає обов'язковим для сторін із моменту його укладення у належній формі (наприклад, з моменту підписання письмового договору). 

Відповідно до ст. 640 ЦК України договір є укладеним із моменту одержання особою, яка направила пропозицію укласти договір, відповіді про прийняття цієї пропозиції. 

