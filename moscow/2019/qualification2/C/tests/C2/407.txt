


«Украї́на молода́» — щоденна українська інформаційно-політична газета. Виходить щодня, крім неділі й понеділка. Наклад — понад 105 тисяч примірників (2009 р.) Редакція газети розташована у Києві. Газета орієнтується на національно свідому українську аудиторію різного віку. Редактор — Михайло Дорошенко, близький соратник і односелець президента України Віктора Ющенка. «Україна молода» входить до складу УАВПП.

Газета заснована у липні 1991 року як молодіжне видання ЦК Компартії України (перше число вийшло 4 липня 1991 року), однак уже в серпні 1991 р. газета стала незалежною, підтримавши незалежність України. По тому нетривалий час мала засновником Міністерство у справах молоді та спорту. Зараз існує у формі приватного підприємства; власник і директор — Михайло Дорошенко. 
Видання «Україна молода» не гребує розміщенням фальшивих фото, штучно зроблених з політичною метою [1]

У різний час в «УМ» працювали: Вахтанг Кіпіані, Роман Скрипін, Олег Єльцов, Ірина і Володимир Чемерис, Олена Зварич/Ліснича, Дмитро Лиховій, Леся Шовкун, Любов Янюк, Алла Єрьоменко, Юрій Куликов, Сергій Сай-Боднар (головний редактор у 1994—1995 рр.), Ярослав Тракало, Юрій Пригорницький, Мар'яна Олійник, Лариса Остролуцька, Мар'яна П'єцух, Дмитро Мосієнко, Борис Нартовський, Олена Нагорна (Сек), Андрій Сек, Марьяна Литвиненко, Сергій Литвиненко, Віктор Іванченко, Наталія Лебідь, Василь Неїжмак, Іван Крайній, Павло Кущ, Андрій/Тарас Багнюк, Олександр Гаврош, Михайло Бублик та ін.

Зараз обличчя газети формують журналісти Ліна Тесленко (Кушнір), Іван Леонов, Юрій Патиківський, Алла Федорина, Сергій Довгаль, Лариса Салімонович, Світлана Мичко, художник Володимир Солонько та інші.



