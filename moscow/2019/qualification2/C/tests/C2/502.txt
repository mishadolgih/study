


Brothers in Arms — ბრიტანული როკ-ჯგუფ Dire Straits-ის, მეხუთე, 1985 წელს გამოცემული სტუდიური ალბომი. ეს არის კოლექტივის ყველაზე წარმატებული სტუდიური დისკი, რომელშიც ერთმანეთს ოსტატურად ერწყმის როგორც მისთვის დამახასიათებელი 'სტადიონური როკის' სტილისტიკა, ასევე ფოლკ-როკის ტიპის მოტივები. Brothers in Arms ითვლება ერთ-ერთ დისკად ბრიტანეთის 10 ყველა დროის ყველაზე გაყიდვად ალბომთა სიაში.

განსაკუთრებული წარმატება იქონიეს ალბომის სინგლებმა „So Far Away“, „Walk of Life“, „Your Latest Trick“, „Brothers in Arms“ და „Money for Nothing“.

Brothers in Arms იყო ერთ-ერთი პირველი მუსიკალური ალბომი, რომელიც კომპაქტ-დისკების ფორმატზე იყო გათვლილი და მთლიანად ციფრული ტექნოლოგიებით (DDD) ჩაწერილი დისკი - იმ დროს, როდესაც პოპულარული მუსიკის ნაწილი იწერებოდა ანალოგურ ტექნიკაზე. ალბომი ასევე გამოვიდა გრამფირფიტებსა და აუდიოკასეტებზე.

Brothers in Arms ასევე იყო პირველი მუსიკალური ალბომი, რომლის კომპაქტ-დისკის ფორმატის გამოცემები მილიონი ასლის ოდენობით გაიყიდა.

1996 და 2000 წლებში გამოვიდა ჯგუფის მთელი მუსიკალური კატალოგის რემასტერინგი, რომელშიც ასევე შეტანილი იქნა Brothers in Arms. 2000 წელს ასევე გამოიცა მისი XRCD2 ფორმატის ვერსიაც. 2005 წელს გამოვიდა სუპერ-აუდიო დისკის ვერსია. ორმაგი დისკი DVD-აუდიო ფორმატში გაყიდვაში გამოჩნდა 2005 წლის 16 აგვისტოს. გრემის დაჯილდოებაზე მას მიენიჭა Surround ჟღერადობის ალბომის კატეგორიის ჯილდო.

2006 წელს გამოიცა გრამფირფიტა, ამ ალბომის რემასტერინგით. ჩვეულებრივი ვერსიებისგან იგი განსხვავდება ყველა სიმღერის სრული ვერსიით. ალბომი წარმოდგენილია ორ ფირფიტაზე.

*გაყიდვების მონაცემები სერტიფიცირებაზე დაყრდნობით^გაყიდვების მონაცემები მხოლოდ სერტიფიცირებაზე დაყრდნობით (გაყიდული პარტიები)

