
L'Ordine militare di San Benedetto d'Avis (in portoghese: Ordem de São Bento de Avis) è un ordine monastico-militare portoghese.

Trae origine da un gruppo di cavalieri riunitisi nel 1147 per combattere i Mori in Portogallo: nel 1166 il re Alfonso I affidò loro la difesa della città di Évora e impose loro l'osservanza della regola cistercense.

Nel 1211 i cavalieri presero Avis agli Arabi, trasferirono nella città la loro sede e l'ordine assunse l'attuale nome, con il quale fu confermato da papa Innocenzo III nel 1214: quando Giovanni I, figlio naturale di Pietro I e gran maestro dell'ordine, divenne re del Portogallo, cambiò il nome della sua dinastia in casa d'Avis (1385).

Le sorti dell'ordine si legarono sempre più strettamente a quelle della Corona portoghese, alla quale venne annesso ufficialmente nel 1550: fu secolarizzato nel 1789 da Maria I, che la rese una semplice ricompensa al valore militare; all'epoca dell'esilio della famiglia reale portoghese venne trasferito in Brasile.

L'Ordine dispone delle seguenti classi di benemerenza a dei post nominali qui indicati tra parentesi:

Altri progetti
