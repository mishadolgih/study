
L'ISO 9362, meglio noto come codice  SWIFT o codice BIC, è lo standard che definisce i bank identifier codes (codici d'identificazione bancaria) approvato dall'International Organization for Standardization (ISO). Questi codici vengono utilizzati per i trasferimenti di denaro tra banche, specialmente nelle transazioni internazionali, per le quali è spesso ancora necessario nonostante l'entrata in vigore dell'IBAN.

Il codice SWIFT può essere lungo 8 o 11 caratteri:

Nel caso in cui il codice sia composto da 8 caratteri o gli ultimi tre siano tre lettere X si può assumere che il codice sia riferito alla sede centrale della banca. L'uso del codice a 11 cifre invece fa sì che l'ordine di pagamento sia diretto ad una specifica filiale.

L'assegnazione dei codici BIC viene gestita dalla Society for Worldwide Interbank Financial Telecommunication (società per le telecomunicazioni finanziarie interbancarie mondiali), per questo il codice viene spesso chiamato SWIFT.

Anche se i codici BIC vengono definiti anche codici SWIFT perché assegnati dalla società SWIFT, in ambito finanziario questo non è del tutto esatto. Esistono codici BIC che non sono considerati codici SWIFT (Non-SWIFT BIC) perché non sono connessi direttamente alla rete SWIFT per i pagamenti esteri. Vengono utilizzati per transazioni manuali e potrebbero essere rifiutati da alcuni sistemi. Pertanto, per ricevere bonifici dall'estero, è consigliabile rivolgersi alla propria banca affinché fornisca uno SWIFT BIC connesso alla rete (ad esempio, per UniCredit è UNCRITMM, per Deutsche Bank Italia è DEUTITMM, per Intesa Sanpaolo è BCITITMM). Si riconoscono dall'ottavo carattere: se è un "1" è un BIC non-SWIFT.

