
Координати: 50°26′39″ пн. ш. 30°30′58″ сх. д.﻿ / ﻿50.4444000° пн. ш. 30.5162861° сх. д.﻿ / 50.4444000; 30.5162861

Інститут математики НАН України — академічна установа НАН України, призначена для проведення фундаментальних досліджень та підготовки висококваліфікованих наукових кадрів у сфері математичних наук.

Інститут математики НАН України створено 13 лютого 1934 року на засіданні Президії ВУАН у числі 22 інших наукових закладів у зв'язку із реалізацією комплексу заходів, пов'язаних з переходом ВУАН на нову організаційну структуру (протокол № 6 засідання Президії ВУАН від 13 лютого 1934 року). При цьому до складу Інституту математики увійшли колишні кафедри природничо-технічного відділу ВУАН: прикладної математики (керівник Д. О. Граве), чистої математики (Г. Ф. Пфейффер) та математичної статистики (М. П. Кравчук). Тоді ж директором Інституту математики було призначено Д. О. Граве.

В інституті створено відомі наукові школи, які продовжують функціонувати і понині:[1]

З квітня 2016 після оптимізації структури Інститут математики має такі наукові підрозділи:

Інститут є засновником (або співзасновником) наукових періодичних видань: «Збірник праць Інституту математики НАН України», «Методи функціонального аналізу та топології», «Нелінійні коливання», «Theory of Stochastic Processes», «Український математичний журнал». Редакція електронного журналу «Симетрія, інтегровність та геометрія: методи та застосування (SIGMA)» складається цілком зі співробітників Інституту математики.

