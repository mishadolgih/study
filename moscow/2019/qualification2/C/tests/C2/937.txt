
Coordinate: 45°41′31″N 10°11′11″E﻿ / ﻿45.691944°N 10.186389°E45.691944; 10.186389

La Val Trompia (Vall Trómpia in dialetto bresciano, pronunciato [ˈ(v)al ˈtrompjɔ]) è una delle tre valli principali della provincia di Brescia. Pare[2] derivi il suo nome dai Trumplini, antica popolazione retica.

È percorsa interamente dal fiume Mella per una lunghezza di circa 50 km. 
Ha un andamento essenzialmente da nord a sud, dal massiccio cristallino delle Tre Valli allo sbocco nella pianura padana a Brescia. Non presenta segni di attività geomorfologica glaciale.

È conosciuta anche come "La via del Ferro".

La valle si trova all'interno delle Prealpi Bresciane.

I monti principali che la contornano sono:

tutti appartenenti al comprensorio del Maniva che è il confine nord della valle.

Molto famoso, localmente, è il monte Guglielmo (1.957 m) che è possibile osservare molto bene anche dalla Franciacorta, da Brescia nonché da buona parte della pianura bresciana sino alla provincia di Cremona e il monte Sonclino (1352 m).

I primi insediamenti si ebbero, secondo alcuni documenti nel Mesolitico (8000 - 5000 a.C.) e nel Neolitico (5000 - 2000 a.C.) (escludendo San Vigilio all'inizio della Val Trompia), con insediamenti risalenti al Paleolitico (pre 8000 a.C).

Nel 1976, a Collio, fu ritrovato un piccolo frammento di pietra risalente probabilmente al Mesolitico Antico (6500 a.C).

Le tribù stanziate nel territorio erano esenti dal controllo di Roma e nel 15 a.C. venne istituita la provincia della Retia, di cui ne faceva parte anche la Val Trompia. Le terre furono suddivise in pagi, e da Brescia (Brixia) si dipartì una mulattiera che permise e aprì vie di comunicazione. Fu realizzato un acquedotto che captava a Gazzolo di Lumezzane con la finalità di servire la bassa valle e Brescia.

La presenza nell'Alta Valle di vene minerali promosse fin dall'antichità un'attività estrattiva. Ciò favorì il precoce sviluppo di una tradizione di lavorazione del ferro, attestata in epoca romana, anche per la produzione di armi. Per tale ragione sotto il dominio veneziano la valle godeva di una speciale autonomia e di alcune esenzioni fiscali. Ciò non valeva per Lumezzane (nella tributaria Val Gobbia) che era infeudata agli Avogadro. Al XVI secolo risale la fondazione della Beretta, tuttora specializzata nella produzione di armi.

Negli anni settanta-ottanta la Val Trompia era nota anche come la Valle d'Oro per le fiorenti industrie che ospitava che offrivano lavoro e guadagno a tutti i cittadini, tenuto conto che la stragrande maggioranza delle piccole (e medie) ditte erano state fondate da ex dipendenti che avevano costituito un'impresa in proprio.

Fanno parte della Val Trompia i seguenti 17 comuni:

La Fabbrica d'Armi Pietro Beretta ha sede a Gardone Val Trompia, nell'omonima valle in provincia di Brescia.

