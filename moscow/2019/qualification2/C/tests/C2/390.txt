
Överkalix kommun är en kommun i Norrbottens län. Centralort är Överkalix.

Kommunen omfattar en areal om 2 919,47 km². Vid rikets arealberäkning den 1 januari 2012 av statistiska centralbyrån hade Överkalix kommun 14 exklaver inom andra kommuners gränser.[7]

Kommunen är belägen i de mellersta delarna av  landskapet Norrbotten. I nord-sydlig riktning rinner Kalixälven genom kommunen som i öster gränsar till Övertorneå kommun, i söder till Kalix kommun, i sydväst till Luleå kommun, i väster till Bodens kommun och Gällivare kommun samt i norr till Pajala kommun, alla i Norrbottens län.

Kommunens område motsvarar större delen av Överkalix socken, bildad 1644, där Överkalix landskommun bildades vid kommunreformen 1862.  Den 3 juni 1870 fördes en del av landskommunen till då nybildade Korpilombolo landskommun.

Kommunreformen 1952 påverkade inte indelningarna i området, då varken Västerbottens eller Norrbottens län berördes av reformen.[8] Överkalix kommun bildades vid kommunreformen 1971 genom en ombildning av Överkalix landskommun.[9]

Kommunen ingår sedan bildandet i Haparanda domsaga.[10]

Blasonering: I fält av silver en upprest svart björn med beväring av guld, och med en yxa av guld i högra framramen.[11]

Ett sockensigill från 1700-talet ligger till grund för vapnet, som utformades och fastställdes 1944. 1974 registrerades det hos Patent- och registreringsverket enligt det nya regelverket.

Den 31 december 2014 utgjorde antalet invånare med utländsk bakgrund (utrikes födda personer samt inrikes födda med två utrikes födda föräldrar) 358, eller 10,50 % av befolkningen (hela befolkningen: 3 409 den 31 december 2014). Den 31 december 2002 utgjorde antalet invånare med utländsk bakgrund enligt samma definition 191, eller 4,71 % av befolkningen (hela befolkningen: 4 058 den 31 december 2002).[13]

Den 31 december 2014 utgjorde folkmängden i Överkalix kommun 3 409 personer. Av dessa var 322 personer (9,4 %) födda i ett annat land än Sverige. I denna tabell har de nordiska länderna samt de 12 länder med flest antal utrikes födda (i hela riket) tagits med. En person som inte kommer från något av de här 17 länderna har istället av Statistiska centralbyrån förts till den världsdel som deras födelseland tillhör.[14]

Fram till 2016 var kommunen för befolkningsrapportering indelad i en enda församling: Överkalix församling.

Från 2016 indelas kommunen i ett enda distrikt, Överkalix distrikt.[15]

Överkalix kommun är belägen utmed Kalixälven, ca tio mil norr om Luleå, längs med väg E10. Kommunen ligger mitt i det så kallade barrskogsbältet, med god tillgång till produktiv skogsmark.

Det finns tre tätorter i Överkalix kommun

Centralorten är i fet stil

Från sydöst till nordväst genomkorsas kommunen av E10 mellan Luleå och Kiruna, i Överkalix tar riksväg 98 av österut mot Övertorneå.

Socialdemokraterna har haft den dominerande ställningen i kommunen, och har inte bara varit det största partiet i samtliga kommunval från 1970 och framåt, utan hade också egen majoritet från valet 1970 till och med valet 2010. Partiet tappade den egna majoriteten för första gången i valet 2014. Näst största parti var i valen 1970-1994 samt 2002-2010 Centerpartiet och vid valen 1998 och 2014 Vänsterpartiet.

Överkalix kommun styrs under mandatperioden 2014-2018 av en majoritet kallad Överkalix framtid, bestående av Vänsterpartiet, Centerpartiet, Moderaterna och Miljöpartiet. Liberalerna ingick också i Överkalix framtid men förlorade sitt mandat vid valet 2014.[16]

Riksdagspartiet Kristdemokraterna har aldrig varit representerat i kommunfullmäktige. Miljöpartiet fick mandat först i valet 2006.

Totalt har kommunstyrelsen 9 ledamöter, varav 4 tillhör socialdemokraterna, 2 tillhör moderaterna, 2 tillhör centerpartiet och 1 tillhör vänsterpartiet.[20]

Exklusive uppsamlingsdistrikt

I Överkalix kommun har invånarna på traditionellt vis försörjt sig på jordbruk och skogsbruk samt förädling av råvarorna. Under senare delen av 1900-talet har jord- och skogsbruket minskat i betydelse. Utflyttning har lett till en minskande och åldrande befolkning.

Näringslivet domineras numera av service (den största arbetsgivaren är kommunen), viss trävaruförädling och verkstadsföretag och utpendling till Luleå mot söder och Malmfälten i norr.

