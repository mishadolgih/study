
Художня гімнастика — це складно-координаційний вид спорту, під музичний супровід, що виконує одна гімнастка, або команда із п'яти дівчат з кількома предметами по черзі: м'ячем, скакалками, булавами, обручем і стрічками. Художня гімнастика є олімпійським видом спорту.

Останнім часом виступи без предмету не проводяться на змаганнях світового класу. При групових виступах використовуються один, два види предметів одночасно (наприклад — обручі і м'ячі) або декiлька предметiв одного виду (наприклад — п'ять м'ячів, п'ять пар булав). Переможці визначаються в багатоборстві, в окремих видах і групових вправах. Всі вправи йдуть під музичний супровід.

Раніше виступали під фортепіано або один інструмент. Тепер використовуються оркестрові фонограми. Вибір музики залежить від бажань гімнастки і тренера. Але кожна вправа повинна тривати не більше півтори хвилини. Змагання проходять на гімнастичному килимі розміром 13х13 метрів. Класичне багатоборство (4 вправи) — олімпійська дисципліна. Окрім багатоборства, гімнастки, що виступають в індивідуальній першості, традиційно розігрують комплекти нагород в окремих видах вправ (окрім Олімпійських ігор).

Виступи оцінюються за двадцятибальною системою. Один з найбільш видовищних і витончених видів спорту. З 1984 року — олімпійський вид спорту. До недавнього часу виключно жіночий вид спорту, проте з кінця XX століття — завдяки зусиллями японських гімнастів стали проводитися змагання й між чоловіками.

Першою олімпійською чемпіонкою з художньої гімнастики стала канадка Лорі Фанг, вигравши багатоборство на Олімпійських іграх у 1984 у Лос-Анджелесі (нагадаємо, що радянські та болгарські гімнастки не брали участі в Іграх-1984).

У 1988 році олімпійською чемпіонкою стала радянська гімнастка Марина Лобач.
У 1992 — українка Олександра Тимошенко, у 1996 також українка Катерина Серебрянська, у 2000 — росіянка Юлія Барсукова, у 2004 росіянка Аліна Кабаєва, у 2008 — росіянка Євгенія Канаєва.

Починаючи з 1996 року, до програми Олімпійських ігор включені групові вправи.

Виступи оцінює шість бригади суддів:

Підсумкова оцінка розраховується за формулою: Оцінка = (D1+D2)/2+A+E

Українські гімнастки — одні з лідерів світової гімнастики.
Головними тренерами збірною протягом багатьох років є Ірина та Альбіна Дерюгіни.
Вони заснували всесвітньо відому «Школу Дерюгіних», відому титулованими ученицями, серед них Ганна Безсонова (багаторазова чемпіонка світу, дворазовий бронзовий призер Олімпійських ігор).

Україна має двох олімпійських чемпіонок — Катерину Серебрянську та Олександру Тимошенко, бронзових призерок Ганну Безсонову (двічі), Олену Вітриченко та Оксану Скалдіну.

Чемпіонкою світу як в особистій першості (2001), так в і груповій першості (2002) була Наталія Годунко. Чемпіонкою світу 2001 року в індивідуальному баготоборстві стала Тамара Єрофеєва.

Першим номером збірної України у 2010—2013 рр. була Аліна Максименко, багаторазова призерка чемпіонатів Європи та світу.

Щорічно в Києві проходять міжнародні змагання — Кубок Дерюгіної.

