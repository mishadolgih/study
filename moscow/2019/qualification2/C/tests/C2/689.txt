
Power Rangers è un franchise originato da serie televisive d'azione per ragazzi della Saban Entertainment, che raccontano le avventure di giovani teenager che si trasformano nei supereroi che danno il nome allo spettacolo. È strettamente legato a un impero di merchandising posseduto dalla ditta giapponese di giocattoli Bandai, distribuito in Italia da Giochi Preziosi. Da queste serie ne sono derivate altre molto simili, come VR Troopers e Beetleborgs.

Le serie sono basate su alcune serie giapponesi chiamate Super Sentai ma, invece di essere un semplice doppiaggio dell'originale, è una nuova produzione in cui le serie sono state riadattate: i costumi sono stati mantenuti, ma nelle serie dei Power Rangers figurano nuovi attori (per lo più americani), e le trame sono state leggermente modificate per essere adattate a un pubblico occidentale, dato che le storie hanno una natura molto giapponese (presenza di scene di sangue e morte). La prima serie dei Power Rangers, ovvero Mighty Morphin Power Rangers, è basata su quella che in Giappone è la sedicesima serie di Super Sentai, nello specifico si tratta della serie Zyuranger: la Saban ha infatti deciso di non acquistare i diritti di tutte le serie nipponiche, bensì solo quelli che appartengono alle serie che vanno dalla sedicesima, Zyuranger appunto, in poi, salvo alcune eccezioni come Ressha Sentai ToQger, che è una serie di Super Sentai (nello specifico la trentottesima) per la quale la Saban ha deciso di non acquistare ancora i diritti. Fino ad oggi, sono ben 20 le serie dei Power Rangers: Power Rangers Ninja Steel è la diciannovesima serie ed è la più recente (la ventesima infatti è stata solo annunciata), infatti gli episodi sono ancora in corso di produzione (la serie si basa sulla trentanovesima serie di Super Sentai, vale a dire Shuriken Sentai Ninninger); la ventesima serie è stata annunciata a febbraio 2018, quando la Saban comunica che la serie, già in fase di produzione quest'anno, sarà trasmessa per la prima volta nel 2019, si chiamerà Power Rangers Beast Morphers e sarà basata sulla serie nipponica Tokumei Sentai Go-Busters.[1][2] In Giappone, inoltre, sono state realizzate altre due serie di Super Sentai, vale a dire Jyuuouger e Kyuranger (quest'ultima ancora in corso).

Un Power Ranger è un umano o umanoide in grado di trasformarsi da una forma naturale, priva di poteri, in un guerriero superumano avvolto in un costume, che gli si adatta come un guanto e che funziona da armatura, e da un elmetto molto resistente con visore opaco, che in molti casi serve a proteggere la sua identità.
Tale trasformazione avviene per mezzo di un dispositivo (che può essere sia di tipo tecnologico che magico) chiamato "morpher" (tradotto nell'edizione italiana della prima stagione di Migthy Morphin in "trasformanti"), tramite il quale il Ranger si connette a un campo energetico chiamato "Griglia di trasformazione" o "Rete Universale dei Morpher"[3] (in originale "Universal Morphing Grid"). Ogni gruppo di Rangers attinge il suo potere da un punto diverso di questa rete.
Un Ranger trasformato possiede generalmente forza e resistenza sovrumane e grandi capacità nel combattimento corpo a corpo. Un Ranger non trasformato può possedere altre abilità innate (come telepatia, supervelocità, invisibilità, eccetera), che non sono generalmente correlate direttamente ai suoi poteri di Ranger. La trasformazione non coinvolge però la fisionomia originaria, dato che in diverse occasioni gli elmetti sono stati rimossi o rotti rivelando al di sotto la loro forma naturale. A parte gli elmetti i costumi paiono essere indossati e rimossi in modo praticamente istantaneo, con un lampo di luce o qualche altro effetto speciale. In alcuni casi i Rangers sono tornati al loro aspetto normale involontariamente a causa di potenti attacchi fisici, subendo ferite potenzialmente mortali sul loro corpo naturale.

I Rangers operano regolarmente in squadre di cinque, con un sesto Ranger speciale che spesso completa il gruppo. In alcuni casi a un nucleo base di tre elementi vengono più tardi aggiunti altri due o tre Rangers.
Ogni costume e spettro di energia di un Ranger è abbinato a un colore specifico, generalmente rosso, giallo e blu a cui si aggiunge una combinazione di rosa, verde, nero o bianco. I Rangers possono prendere il nome dai loro rispettivi colori, come "Ranger Rosso", "Ranger Blu" eccetera (anche se nella versione italiana sono indicati all'inglese, quindi "Blue Ranger", "Black Ranger" e così via), mentre alle volte vengono usati numeri o altri nomi.
Non c'è generalmente più di un Ranger di un dato colore in una squadra, ma alle eccezioni a questa regola vengono generalmente dati nomi alternativi (come Navy per un blu alternativo e Crimson o Quantum per un rosso alternativo). I costumi di una data squadra sono di solito praticamente identici tra loro, a parte i colori ed eventualmente una designazione numerica; ogni Ranger aggiuntivo (come il sesto Ranger standard) ha regolarmente modifiche aggiuntive al costume.

Ogni stagione (o "generazione") di Power Rangers è incentrata intorno a un gruppo di persone guidato da un mentore (nelle prime stagioni a ricoprire questo ruolo era la creatura spaziale Zordon), spesso teenager (gli attori sono in realtà di età compresa tra 18 e 23 anni), che ottengono superpoteri per combattere i seguaci di diversi malvagi, che vanno da demoni ad alieni a robot. Per attivare i poteri i personaggi devono trasformarsi eseguendo una sequenza di azioni e recitando una formula.
Nel corso delle serie, i Power Rangers imparano l'importanza del lavoro di squadra e della perseveranza man mano che combattono nemici progressivamente più difficili da sconfiggere. Come nella loro controparte Super Sentai, viene a un certo punto scatenato un mostro, che solitamente i Rangers devono distruggere. Alla fine dovranno vedersela con quelli che poi sono i nemici principali di ciascuna serie. Spesso, prima che un mostro venga sconfitto, questo cresce fino a proporzioni gigantesche, forzando i Power Rangers a usare gigantesche macchine biomeccaniche conosciute come "Zord". Gli Zord possono inoltre combinarsi tra loro, formando un robot ancora più grande, noto come "Megazord", che può fondersi a sua volta con ulteriori Zord, fino a formare il mastodontico e potentissimo "Ultrazord".

Canale 5 (ep.24+)

K2

Frisbee

K2

ABC (ep. 27+)

K2

Pop

Rai 2

Rai 2

K2

Rai 2

Pop

Rai 2

Pop

Pop

Boing (ep.18+)

Le serie dei Power Rangers sono state prodotte dalla Saban Entertainment dal 1993 fino alla fine del 2002, in co-produzione con la Fox Children's Productions (in seguito Fox Kids Worldwide) dal 1995 al 2002, e trasmesso sui canali della Fox Broadcasting Company. In Italia è stato importato (e, come avviene per quasi tutti i cartoon, censurato) da Alessandra Valeri Manera e Nicola Bartolini Carrassi per Mediaset. Carrassi ha inoltre rappresentato per l'Italia il diritto publishing e merchandising della serie, scrivendone anche una riduzione in romanzo pubblicato da Diamond Publishing.

Le serie prodotte sono le seguenti: 

Nel 2001 la Saban Entertainment fu ufficialmente acquistata dalla Disney: le serie continuarono ad essere trasmesse sui canali Fox fino allo smantellamento di Fox Kids nel 2002 e da allora è stato trasmesso su diversi canali di proprietà Disney.

Le serie prodotte sono le seguenti:

La Saban Capital Group ha riacquistato nel 2010 i diritti relativi al franchising dei Power Rangers dalla Walt Disney Company: sotto il nome di Saban Brands, la nuova società ha negoziato un accordo pluriennale con la Nickelodeon per la realizzazione della diciannovesima serie dei Power Rangers (nello specifico si tratta della serie Power Rangers Samurai), che andò in onda nei primi mesi del 2011. Nell'accordo stipulato era compreso anche il riacquisto delle precedenti diciotto stagioni, per un totale di oltre settecento episodi, e la loro successiva messa in onda. Secondo Haim Saban il motivo del riacquisto è dovuto al fatto che la Disney non aveva la creatività per sfruttare appieno il franchise dei Power Rangers, anche perché l'associazione delle madri statunitensi gli andò contro dicendo che vi era troppa violenza nelle serie TV; per tale motivo l'azienda ha speso la cifra di cinquecento milioni di dollari per l'acquisto, lo sviluppo e la realizzazione di nuove serie a partire da Power Rangers Samurai fino a Power Rangers Ninja Steel, che è ancora in corso di sviluppo in America e che viene trasmessa in Italia a partire dal 10 settembre 2017.

Le serie prodotte sono le seguenti:

La trama di un normale episodio di Power Rangers è generalmente strutturata nella maniera seguente:

Ogni squadra di Power Rangers, con poche eccezioni, obbedisce a un insieme di convenzioni, solitamente delineate all'inizio di ogni episodio e presenti implicitamente in molte delle successive incarnazioni; queste includono la proibizione di usare i loro poteri per guadagno personale o per portare subito uno scontro al culmine (spiegando così perché non si limitano semplicemente a schiacciare i piccoli mostri con i loro Zord all'inizio dell'episodio).
Ai Power Ranger è anche proibito rivelare le proprie identità al pubblico in generale, salvo circostanze estreme (sebbene questa regola venga ignorata in Power Rangers Lightspeed Rescue, Time Force, S.P.D.,  Operation Overdrive e RPM). La penalità per disobbedire a queste regole, perlomeno in Mighty Morphin, può anche essere la perdita del proprio potere. Questa regola non è invece presente in Super Sentai.

L'arsenale disponibile per ogni Power Ranger è anch'esso in un certo senso standardizzato: ogni Ranger è generalmente armato con un fucile laser o una spada. Ogni Ranger possiede anche delle armi secondarie che possono spesso combinarsi per formare un'arma di dimensioni maggiori (come un cannone).
Con il proseguire della serie, uno o più Ranger riceve una motocicletta per viaggi a lunga distanza così come Zord individuali, che non vengono forniti subito. In molte serie a un Ranger vengono dati anche Zord o armi aggiuntive. In alcuni casi un Ranger può ricevere anche qualcosa che altri Ranger non hanno, per esempio il Battlizer dato al Ranger Rosso di ogni serie a partire da Power Rangers in Space. Sebbene la maggior parte di questi arsenali si possano trovare anche in Super Sentai, ce ne sono alcuni che non sono presenti nella serie nipponica e che generalmente vengono aggiunti per lo scopo di vendere giocattoli progettati e venduti dalla Bandai. Nonostante ciò il Battlizer non compare in Power Rangers Jungle Fury (poiché i soldi che dovevano essere utilizzati per la sua introduzione sono stati usati per l'introduzione degli Spirit Rangers) e in Power Rangers RPM (a causa della crisi economica che non garantì un budget molto alto).

A partire da Power Rangers in Space è comune per ogni serie essere una storia completamente separata dalle precedenti. Una tradizione di serie successive è di mostrare due squadre diverse di Power Rangers che si alleano per sconfiggere un nemico comune (elemento presente nelle varie serie dei Super Sentai); nella decima stagione di Power Rangers, Power Rangers Wild Force, ben dieci Red Rangers si alleano nell'episodio celebrativo dei dieci anni della saga, Red per sempre. Le sole stagioni in cui non avviene questo sono Power Rangers Ninja Storm, Mystic Force e Jungle Fury, a causa del cambiamento di attori per il trasferimento della produzione in Nuova Zelanda.

Le prime cinque serie sono state doppiate a Milano, mentre da Power Rangers Lightspeed Rescue in poi (prima serie a non essere andata in onda anche sui canali Mediaset) il doppiaggio è stato realizzato a Roma. Si è poi tornati a Milano a partire da Power Rangers Samurai ed è stata ridoppiata anche la serie precedente Power Rangers RPM, che era inedita in Italia. il doppiaggio italiano delle serie dei Power Rangers è stato nuovamente affidato a Roma 
a partire dalla nuova serie trasmessa nel 2017 Power Rangers Ninja Steel.

La prima serie fu trasmessa per la prima volta su Italia 1 alle ore 18,30. Dal 28 febbraio 1994 Mighty Morphin Power Rangers (dall'episodio 85) è stata inserita su Canale 5 all'interno del contenitore per ragazzi Bim bum bam. Le restanti serie prodotte da Saban, da Power Rangers Zeo a Power Rangers Wild Force, sono state trasmesse su Italia 1, K2 e Fox Kids. Le serie prodotte dalla Disney sono state trasmesse su K2, Rai 2 e Jetix (che sostituì Fox Kids e fu poi sostituito a sua volta da Disney XD) fino a Power Rangers Jungle Fury.

Con l'avvento di Power Rangers Samurai, la serie fu trasmessa su Nickelodeon, Boing e Italia 1. Nel 2013, inoltre, K2 ha iniziato a trasmettere gli episodi di Power Rangers RPM, l'unica serie che era inedita in Italia. Sempre nel 2013, andò in onda la serie Power Rangers Megaforce sul canale Boing e, nel 2015, fu trasmessa, sempre su Boing, la serie Power Rangers Dino Charge.

Nel 2017, la serie Power Rangers Ninja Steel viene trasmessa in prima visione sul canale Pop, un canale che, a partire dal suo esordio (il 4 maggio 2017), trasmette anche le repliche delle serie Power Rangers Operation Overdrive, Power Rangers Jungle Fury e Power Rangers RPM.

La sigla della serie Mighty Morphin Power Rangers è stata scritta da Alessandra Valeri Manera e Carmelo Carucci e interpretata da Marco Destro ed è stata l'unica sigla italiana originale di una serie dei Power Rangers per la trasmissione sulle reti Mediaset. Le serie successive, tranne quelle trasmesse da Mediaset che ha riciclato tale sigla, hanno usano le sigle in lingua originale, ovvero in inglese, o una traduzione italiana letterale di esse. La sigla italiana fu usata, anche per l'edizione in VHS. Le messe in onda successive su canali non Mediaset e nelle edizioni DVD le sigle sono rimaste quelle originali in inglese.

La distribuzione della serie Power Rangers in Italia attualmente comprende le seguenti stagioni.

Una voce dedicata ai Power Rangers è presente ne Il Grande Libro di Cartoni e TV firmato da Nicola Bartolini Carrassi.

Altri progetti


