
AFC Ajax–pleyer of the year[d] (2007)
* Ігри та голи за професіональні клуби враховуються лише в національному чемпіонаті.
Інформацію оновлено 9 червня 2017.

** Інформацію про ігри та голи за національну збірну  оновлено 9 червня 2017.

Ве́слі Сне́йдер (нід.  Wesley Sneĳderопис файлу, нар. 9 червня 1984, Утрехт, Нідерланди) — нідерландський футболіст. Півзахисник збірної Нідерландів.

Майбутній футболіст народився в Утрехті в 1984 році. Тато був футбольним профі і по його слідах пішли усі троє синів: Джефрі, Ролдні та Веслі. 1992 року талановитого хлопця зарахували до славнозвісної юнацької академії «Аякса» — «Де Тукомст».

Своєму дебюту у великому футболі юнак завдячує наставництву Данні Блінда. Блінд був одним із тренерів клубу і у 2002 році порадив головному тренерові, Рональду Куману дати шанс Снейдеру. Спочатку півзахисника випустили на гру Кубка країни, а згодом Веслі провів першу гру у чемпіонаті Нідерландів — 2 лютого 2003 року в поєдинку проти «Віллема II». Вже через місяць забив перший гол за «Аякс», і 30 квітня 2003 р. дебютував у національній збірній Нідерландів.

В сезоні 2003/04 19-річний півзахисник став безперечним гравцем основи, його визнають одним з найперспективніших футболістів Нідерландів. «Аякс» перемагає у чемпіонаті країни, а Снейдера у складі збірної «оранжевих» беруть на Євро 2004.

Улітку 2007 року перейшов до мадридського «Реала» за 27 млн. євро. Відразу ж у першому сезоні забив 9 голів у Прімері — непоганий результат для гравця середини поля. Він виділявся на полі, став одним з лідерів команди, яка під керівництвом Бернда Шустера виграла чемпіонат Іспанії-2008.

27 березня 2009 року Веслі був куплений «Інтером» у мадридського «Реала» за €15 мільйонів. Він отримав номер 10 і дебютував через день після підписання контракту. 28 жовтня 2010 року Снейдер підписав продовження контракту на п'ять років, пов'язавши себе з клубом до 2015 року.

Має точний удар з обох ніг, часто виконує стандарти. Багато забиває. Володіє пасом, агресивний у двоборствах, але через скромні габарити (лише 170 см зросту) невпевнено грає головою.

