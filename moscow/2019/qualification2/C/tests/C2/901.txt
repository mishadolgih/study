
Лазещина у Вікісховищі?

Лазещи́на —  село в Рахівському районі Закарпатської області (Україна).

Розташоване на річці Лазещина під горою Петрос, на трасі Рахів-Яремча, на східній околиці Ясіні. 

Останнє село Закарпаття, коли їхати на Івано-Франківщину чи Буковину, або перше село Закарпаття, коли заїжджати з боку Івано-Франківщини.

Зі села є прямий вихід до гір Говерла та Петрос. 

На південно-східній околиці села струмок Студений впадає у річку Лазещину. 

На південному сході від села струмок Форесок впадає у Лазешину. 

Населення – близько 4 200 осіб.

Формальною датою заснування села називають 1947 рік, хоча воно існувало й раніше. 

Назву Лазещини, розташованої на кордоні Закарпаття та Галичини, часто інтерпретують як «перелаз» між цими двома регіонами.

В селі є етнографічний музей.

Щороку у вересні тут проходить фестиваль «Гуцульська ріпа» (так тут називають картоплю). Це свято на честь головного карпатського овочу. Зазвичай фестиваль проходить з супроводом сімейних ансамблів троїстих музик, продають страви з печеної, вареної і пареної картоплі, проводять дегустації домашніх напоїв (яфінівка, шпотавка, швідкодай, твердодай). Проводять майстер-класи з приготування картопляних страв, а також з різьби по дереву, ткацтва, вишивання, гончарства, лозоплетіння, ковальства тощо. Є й веселі розваги: метання молота, чищення картоплі на час тощо.

Взимку в Лазещині можна кататися на лижах (є лижна траса довжиною 500 м; перепад висот - 80 м; 1 бугельний витяг на 350 м; аварійно-рятувальний пункт).

Неподалік гірськолижні курорти: Ясіня (3,7 км), Яблуниця (9,7 км), Драгобрат (18,3 км), Буковель (20,6 км), Ворохта (25,7 км), Рахів (34,8 км), Яремче (40 км).

Мобільне покриття: Київстар, МТС.

Збереглася дерев'яна церква Преображення Господнього (інакше Петропавлівська) - збудована в гуцульському стилі, крита бляхою, давніше ґонтом. Перенесена в Лазещину з Яблуниці 1871 року. Такого плану храмів на Закарпатті є лише два.

Поїзд #605/606 Львів-Рахів або «дизель» Івано-Франківськ (Коломия) — Рахів ходять до зупинки Лазещина. Київські поїзди в Лазещині не зупиняються, ними можна дістатися до сусідніх станцій Татарів або Ясиня, від яких ходять автобуси

Автобуси Івано-Франківськ (або Коломия) — Мукачеве (Рахів, Солотвино, Хуст) зупиняються в селі Лазещина. 

Через село проходить автотраса Н9 Івано-Франківськ — Мукачеве.



