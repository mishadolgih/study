
 Svezia (3)[12](vendite: 60 000+)

Hung Up è una canzone di Madonna. È il primo singolo estratto dal decimo album in studio della cantante, Confessions on a Dance Floor.

Il brano contiene un campionamento di Gimme! Gimme! Gimme! (A Man After Midnight), una hit degli ABBA del 1979[14][15], più un'intera strofa di un brano della stessa Madonna chiamato "Love song" e cantato con Prince nell'album "Like a prayer" del 1989, che al minuto 2:20 recita "Time goes by so slowly for those who wait and those who run seem to have all the fun".
In realtà tutto l'album "Confessions on a dance floor" gioca a riprendere citazioni e campionamenti da famosi brani degli anni settanta e ottanta (l'esempio più lampante è nel brano che chiude l'album: "Like it or not" che termina con l'intro di "Papa don't preach", come a voler dire a chi ascolta l'album che Madonna prende in prestito da tanti artisti ma da se stessa prima di tutto).

Il brano ha riscosso un grandissimo successo fin dalla data di pubblicazione. Ad oggi il singolo ha venduto più di 12 milioni di copie[16], diventando così il singolo più venduto dalla cantante[16].
Nel 2016 viene eletto da Digital Spy come il più grande singolo del XXI secolo.

Il video di Hung Up, realizzato nel periodo di convalescenza di Madonna (il 16 agosto 2005, giorno del suo compleanno, la cantante era caduta da cavallo riportando alcune fratture) e diretto da Johan Renck, vede Madonna che, all'interno di una palestra, esegue alcuni passi di danza: è un evidente richiamo a La febbre del sabato sera, mentre la pettinatura della cantante si richiama a Farrah Fawcett. Nella seconda sequenza del video Madonna attraversa la metropolitana londinese per approdare (terza parte) in una discoteca dove, sulla parte del basso tenuto a volume alto, il regista realizza un montaggio ritmico coadiuvato dalle immagini riproposte al rallentatore le quali, contrastate dalla musica che si fa sempre più veloce, creano un forte coinvolgimento nello spettatore, proiettandolo nell'atmosfera sensuale creata dai sinuosi movimenti dei ballerini. Madonna sembra quasi dentro la palla iridescente da discoteca e quest'immagine unita al body color fucsia stile anni settanta è diventata il simbolo di Confessions on a Dancefloor. Sul finire del video Madonna danza sul Dancing Stage Fusion, un videogioco che insegna attraverso segnali luminosi a ballare seguendo i giusti passi: Madonna ironizzando su questo videogioco, indica come si possa imparare a ballare senza seguire le indicazioni luminose, ma solamente seguendo il ritmo. Il video si chiude in una corale danza dove Madonna, seguita dai suoi ballerini, imposta i passi base da seguire per ballare sulla melodia di Hung Up.
Per realizzare il video la cantante non ha utilizzato una controfigura, e nonostante le recenti fratture grazie ai medicinali ha potuto ballare. Girato dal regista Johan Renck, che aveva diretto anche il video di Nothing Really Matters del 1999, il video di "Hung Up" ritrae con molta semplicità il mondo della sottocultura dance. Il video nel 2016 ha raggiunto su You Tube le 100 milioni di visualizzazioni; si tratta del secondo video di Madonna a raggiungere questo risultato dopo Bitch I'm Madonna del 2015 ed è inoltre il primo video della sua storica videografia a raggiungere questo traguardo.

Il brano è uscito il 18 ottobre 2005 nelle principali radio americane e il 27 ottobre nelle radio del resto del mondo, mentre il singolo il 4 novembre nel Regno Unito e poi in tutto il mondo arrivando ai vertici delle classifiche ovunque (detiene, assieme ad Hips Don't Lie di Shakira, il record mondiale per numero di primi posti in classifica conquistati, in una cinquantina di Paesi), rimanendo per ben 3 settimane alla prima posizione dei singoli più venduti nel Regno Unito e per 14 settimane in Italia. Il singolo ha venduto oltre nove milioni di copie ed è il più venduto di Madonna,[16] seguito da Like a Prayer e 4 Minutes, in collaborazione con Justin Timberlake del 2008.

Altri progetti
