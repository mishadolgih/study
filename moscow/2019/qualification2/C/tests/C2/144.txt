
Matthew Paige "Matt" Damon, född 8 oktober 1970 i Cambridge, Massachusetts, är en amerikansk skådespelare och manusförfattare.

Damon filmdebuterade år 1992 i filmen Den inre kretsen där även barndomsvännen Ben Affleck medverkade.

Damon Oscarbelönades, tillsammans med Ben Affleck, för bästa originalmanus för Will Hunting. Han är nu mest känd som skådespelare i The Bourne- och Ocean's-trilogierna. Vid Golden Globe-galan 2016 vann Damon pris i kategorin Bästa manliga huvudroll - musikal eller komedi för rollen som Mark Watney i The Martian.[1]

Damon föddes i Cambridge, Massachusetts, hans föräldrar är börsmäklaren Kent Telfer Damon och Nancy Carlsson-Paige, professor vid Lesley University.[2] Hans pappa hade engelsk och skotsk härkomst och på moderns sida har han finskt och Svenskt påbrå. Namnet Paige var ursprungligen det finska namnet Pajari.[3] Damon och hans familj flyttade till Newton i två år. Hans föräldrar skilde sig när han var två år gammal, och Damon och hans bror återvände med sin mamma till Cambridge.[4]

Damon gick på Harvard University, men lämnade innan han tog sin examen för att ta en ledande roll i filmen Geronimo. År 2013 tilldelades han Harvard Arts Medal.[5]

Damon är gift med Luciana Bosán Barroso sedan 2005 och de har tre döttrar tillsammans.

