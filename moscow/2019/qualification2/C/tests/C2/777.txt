
Шаблон:Визначна пам'ятка: невідомі параметри: орденська приналежність
 Україна : ISO3166-1 alpha-3:UKR; ISO3166-1 цифровий:804; 

Фонта́н Самсо́н — один з найдавніших фонтанів Києва, розташований на Контрактовій площі.

Вважають, що перший басейн для води тут спорудили ще за часів Київської Руси. Воду для нього подавали по дерев'яних трубах.

В добу Відродження деякі багаті міста Західної Європи прикрасили свої площі невеликими фонтанами зі скульптурами. Мода на фонтани була підтримана і польськими магнатами, що прикрасили подібними фонтанами сади при власних замках чи їх внутрішні дворики. Серед найдавніших фонтанів України — фонтани Італійського саду замку Підгірці, створені в середині 17 століття (не збережені).

З'явився фонтан і на Подолі в Києві. Басейн мав дах у вигляді альтанки, а в середині стояв янгол з чашею, з якої текла вода. Ще один янгол прикрасив дах альтанки на кшталт флюгера.

У кінці XVII ст. на даху альтанки встановили сонячний годинник. Його спорудив викладач Києво-Могилянської академії, француз Брульйон.

У 1749 тут вперше поставили скульптурку біблійного персонажа Самсона, що роздирав пащу лева.

У 1811 під час пожежі на Подолі альтанка була пошкоджена разом з сонячним годинником. Альтанку відновили, але вже без годинника.

У 1934 фонтан розібрали. Лише напередодні урочистостей з нагоди 1500-річчя Києва прийняли рішення відновити альтанку та фонтан. «Новий» Самсон створений за зразком стародавньої копії, збереженої в музеї. Відновлена і альтанка у формах українського бароко.



