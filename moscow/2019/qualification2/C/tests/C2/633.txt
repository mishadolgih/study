
Matrimoni e altre follie è una serie televisiva italiana, trasmessa dal 1º giugno 2016 su Canale 5. Ambientata a Roma, in cui al centro delle vicende c'è il personaggio di Luisella e Ivan. La regia è affidata a Laura Muscardin.

Luisella, architetto e collega del suo primo marito Riccardo, va a vivere da Ivan, il suo nuovo compagno, con le tre figlie; Letizia, detta "Tizia", nata dal matrimonio con il primo marito Riccardo,  Livia e Luna, nate dal secondo matrimonio con Orazio. La località è "Parco Paradiso", dove si susseguiranno mille peripezie insieme tra i coinquilini;  Federico e Alice, una coppia, non sposata contraria al matrimonio, con un figlio, Emanuele detto  Lele; Rocco Rispoli, una star del web e del programma televisivo "Un amore di cuoco": bellissimo e sexy, che fa perdere la testa a tutte le donne;  Dado, fratello di Rocco, che è il suo opposto. Lavora come agente immobiliare e ha fatto dei grandi affari "sfruttando" il fascino del fratello, che si è trasferito solo per lui a Parco Paradiso; Giusy, che vive con il suo fidanzato. Sogna il matrimonio in abito bianco, ma una volta presentatasi dal suo fidanzato con l'intenzione di sposarsi lui scappa. Dopo aver passato giorni tristi e malinconici a causa della sua delusione d'amore, Giusy incontra fatalmente Luciano, che andrà a vivere con lei perché alla ricerca di una casa in affitto. Giusy si innamorerà di Luciano, ma, successivamente, verrà a conoscenza, dallo stesso, che è omosessuale. Nonostante ciò i due stringeranno una forte amicizia durante la serie. Qui risiedono anche Andrea e Cinzia, sposati da molti anni e con un figlio, Nicolò.

La canzone della sigla iniziale è L'amore verrà cantata da Nina Zilli.

