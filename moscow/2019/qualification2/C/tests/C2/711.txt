
Contea di Bagno (XIII-XV sec.),

Contea di Montebello (1485-1549),

storico:

Conte di Modigliana,

Conte Palatino di Toscana,

Conte di Bagno,

Conte di Montebello,

Guidi di Romena (estinti nel XVI sec.), 

Guidi di Dovadola (estinti nel XV sec.), 

Guidi di Bagno è un'antica nobile famiglia di origine longobarda, che si trapiantò prima in Romagna (Bagno di Romagna) e quindi a Mantova e Montebello nel XV secolo.

Dalla spartizione dell'eredità tra i quattro figli sopravvissuti di Guido Guerra III dei Conti Guidi e della "buona" Gualdrada di dantesca memoria, scaturirono altrettanti rami i quali in seguito di divisero ulteriormente in un processo di ramificazione secondo l'usanza delle stirpi longobarde per cui tutti i figli ereditano in egual misura titoli e terre. La linea dei Conti di Bagno deriva dal primogenito Guido VIII (?+1239) e ha continuato ad usare il predicato di Modigliana[2], roccaforte principale dei Guidi, fino alla perdita di quest'ultima (1315) in favore del ramo di Dovadola.[3] Da quel momento il ramo di Porciano, in virtù del possesso della quota maggiore di Modigliana, si disse di Modigliana e Porciano.

Il primo personaggio della famiglia accertato e identificato da fonti coeve come Conte di Bagno è il Conte Ricciardo di Bagno e la prima attestazione dello stemma d'oro e d'azzurro risale al sigillo del Conte Galeotto Novello di Bagno (+1359), come ce lo descrive il Manni nel tomo XVIII dei sigilli antichi[4]. Il padre di Ricciardo e Galeotto, Guglielmo Novello "spadalunga" figlio del condottiero ghibellino Guido Novello Conte di Modigliana[5] e di Gherardesca Novella di Ugolino Conte di Donoratico, non è ricordato dalle fonti con un particolare predicato ma era già in possesso della contea di Bagno di Romagna mentre degli altri figli di Guido Novello sappiamo che Federico Novello è Conte di Raggiolo e Manfredi è ricordato per il possesso di Ampinana con altre terre mugellane e romagnole tra cui Modigliana, persa proprio da Manfredi nel 1315.[6]

Tra gli esponenti più importanti della nobile famiglia si ricordano: 

