
Vittorio Castelnuovo (Osogna, 3 agosto 1915 – settembre 2005) è stato un cantautore e fisarmonicista svizzero.

Di professione scalpellino, mentre lavorava in cava a Riviera in Svizzera ha composto oltre 100 canzoni popolari che sono entrate nel cuore dei ticinesi. È diventato famoso con L'addio del giovane militare, composta nel 1939 durante la seconda guerra mondiale e da lui cantata e suonata accompagnando molti militari ticinesi, diventando la loro canzone preferita. Dopo diversi anni passati a fare il compositore e musicista ha dovuto tornare a svolgere l'attività di scalpellino, visti gli scarsi appoggi finanziari che riusciva ad ottenere.
[1]

Nel 1982, per il cinquantesimo della Tell record, ha ottenuto il premio Guglielmo Tell d'oro per i suoi meriti nel campo della musica popolare svizzera.

Il Comune di Biasca, luogo dove ha vissuto per tutta la vita, gli ha dedicato una via. Nel 2015, per commemorare il centenario della nascita e il decimo della sua morte, ha organizzato diversi eventi in sua memoria.
[2]
[3]

