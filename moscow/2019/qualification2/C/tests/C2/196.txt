
Dave är en amerikansk långfilm från 1993 med Kevin Kline, Sigourney Weaver och Frank Langella.

Dave Kovic (Kline) är en enkel man i Washington, DC som är identiskt lik USA:s president Bill Mitchell (också spelad av Kline). När presidenten plötsligt får ett slaganfall hos sin älskarinna ombes Kovic att ta över rollen som president medan presidentens stabschef Bob Alexander (Langella) håller det hela hemligt och planerar att se till så att han själv utnämns till vicepresident, och i sinom tur till president. Dave Kovic som president Mitchell förvånar alla med sina socialliberala reformer och inte minst presidentens hustru (Weaver) med sin omtanke mindre bemedlade i samhället.

Filmen var nominerad till en Oscar för bästa manus.

I film- och litteraturhistorien finns det åtskilliga exempel på berättelser där en enkel person upphöjs till makt och värdighet genom att till utseendet vara lik någon mäktig: Fången på Zenda med David Niven, Prinsen och tiggaren med Errol Flynn samt Mannen med järnmasken av Alexandre Dumas.

