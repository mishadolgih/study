
«Одина́дцять дру́зів О́ушена» (англ. Ocean's Eleven, дослівно укр. Одинадцятка Оушена) — американський кримінальний трилер режисера Стівена Содерберґа (був також оператором), що вийшов 2001 року. Картина створена на основі однойменного фільму 1960 року[5].

Сценарій картини написав Тед Ґріффін, продюсером був Джеррі Вайнтрауб[5]. Вперше фільм продемонстрували 5 грудня 2001 року у США[1].

В Україні фільм у прокаті не демонструвався[1][6].

Всього за одну ніч Денні підбирає команду «спеціалістів», здатних здійснити цей зухвалий замах. У нього у команді першокласний шулер, молодий кишеньковий злодій та геніальний руйнівник.

І щоб здійснити це неймовірне пограбування потрібно всього-навсього тільки... геніальний план.

Фільм отримав загалом позитивні відгуки: Rotten Tomatoes дав оцінку 82% на основі 168 відгуків від критиків (середня оцінка 6,9/10) і 76% від глядачів із середньою оцінкою 3,6/5 (31,099,978 голосів)[8], Internet Movie Database — 7,7/10 (244 611 голосів)[2], Metacritic — 74/100 (35 відгуків критиків) і 8,1/10 від глядачів (116 голосів)[9].

Під час показу у США, що стартував 7 грудня 2001 року, протягом першого тижня фільм був показаний у 3,075 кінотеатрах і зібрав $38,107,822, що на той час дозволило йому зайняти 1 місце серед усіх прем'єр. Показ протривав 147 днів (21 тиждень) і закінчився 28 квітня 2002 року[10], зібравши у прокаті у США $183,417,150, а у світі — $267,300,000, тобто $450,717,150 загалом при бюджеті $85 млн[3].

Дванадцять друзів Оушена
Тринадцять друзів Оушена

