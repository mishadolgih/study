
Andorra debuterade i Eurovision Song Contest 2004. Intresset för tävlingen har varit stort i landet under en lång tid, trots att det lokala tv-bolaget inte visat tävlingen förrän de senaste åren. Innan dess kunde man se de spanska och franska utsändningarna. 

Andorra har aldrig kvalificerat sig till finalen. 2007 tippades att gruppen Anonymous skulle bli först med att kvalificera sig till finalen, men de hamnade istället på tolfteplats i semifinalen. Bidragen från Andorra har sedan landet debuterade framförts på katalanska och artisterna har lånats in från andra länder, främst Spanien. Marta Roure är den hittills enda representanten som är född i Andorra. 2008 sjöng de för första gången övervägande på engelska. Av ekonomiska skäl har Andorra stått över tävlingen i Oslo 2010 och det gjorde de även år 2011 i Düsseldorf. Av ekonomiska skäl valde RTVA (Ràdio i Televisió d'Andorra) att lämna EBU under hösten 2011, vilket omöjliggör att landet ställer upp i ESC den närmaste framtiden.

De första åren anordnade TV-bolaget RTVA en stor realityshow-tävling för att utse deltagande bidrag, men sedan 2006 har tv-bolaget istället använt sig av en intern uttagningsprocedur.

Källa: Eurovision Song Contest Database

