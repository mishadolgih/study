
ახალქალაქი

ახალქალაქი — ქალაქი სამცხე-ჯავახეთის მხარეში, ახალქალაქის მუნიციპალიტეტის ადმინისტრაციული ცენტრი. მდებარეობს ჯავახეთის ზეგანზე, მდინარეების — ფარავანსა და მურჯახეთისწყალს შორის, ზღვის დონიდან 1700 მ სიმაღლეზე, ახალციხიდან 74 კმ. ახალქალაქში გადის საქართველოს საავტომობილო მაგისტრალი ს11. 

ქალაქში არის სამრეწველო საწარმოები, ჯანდაცვის, განათლებისა და კულტურის დაწესებულებები, მხარეთმცოდნეობის მუზეუმი. ქალაქში დგას მესროპ მაშტოცის ძეგლი. ახალქალაქში არის ახალქალაქისა და კუმურდოს  ეპარქიის რეზიდენცია.

2014 წლის აღწერის მონაცემებით ქალაქში ცხოვრობს 8 295 ადამიანი.

ადრე შუა საუკუნეების ბოლოს აქ იყო სოფელი. ქალაქი დაფუძნდა 1064 წელს. მირაშხნის წარწერა გვამცნობს 1064 წელს ალფ-არსლანის საქართველოში შემოსევის, ფარსმან თმოგველისა და მესხი აზნაურების ახალქალაქის გმირული დაცვის შესახებ:

XI საუკუნეში ჯავახეთის პოლიტიკურ-ეკონომიკური ცენტრი გახდა. XI საუკუნის 40–იანი წლების მოვლენების შესახებ "მატიანე ქართლისაი" გვამცნობს:

XV საუკუნეში იგი მთლიანად იქნა დანგრეული, აღსდგა XVII საუკუნეში შავშეთის ბეგის მიერ[8]. XVI საუკუნეში ოსმალეთმა დაიპყრო. მას შემდეგ ქალაქი ახალციხის სანჯაკის ადმინისტრაციულ ცენტრს წარმოადგენდა, სადაც იჯდნენ ახალციხის ფაშები. 1828 წლის 22 სექტემბერს, რუს-ქართველთა სამხედრო ნაწილებმა ქალაქი გაათავისუფლეს[9]. მისი შემოერთების შემდეგ მაჰმადიანი ქართველები გაასახლეს თურქეთში და მათ ადგილზე არზრუმის ვილაიეთიდან სომხები ჩამოასახლეს. 1840 წელს ახალქალაქი სამაზრო ქალაქად იქცა. 1892 წელს ახალქალაქმა საქალაქო თვითმმართველობის უფლება მიიღო.[10]

ქალაქის ტერიტორიაზე შემორჩენილია წინაანტიკური პერიოდის ნამოსახლარი, გალავანი, ციხე-კოშკები, ეკლესია, მეჩეთი, ქარვასლა.

ახალქალაქის ციხის კომპლექსი. საერთო ხედი

ციტადელი

ციტადელის, ქარვასლისა და მეჩეთის ნაშთი

ციტადელის ინტერიერი

ქარვასლის ნაშთი

ქალაქები : ახალქალაქი · ახალციხე · ბორჯომი · ვალე · ნინოწმინდა

