
Don't Bore Us, Get to the Chorus! Roxette's Greatest Hits è un album raccolta del duo pop svedese Roxette, pubblicato nel 1995 dalla EMI.

Don't Bore Us, Get to the Chorus! raccoglie alcuni singoli più famosi del duo pop Roxette ed include anche quattro brani inediti. Viene anticipato dal singolo You Don't Understand Me, canzone scritta da Per Gessle e Desmond Child.

June Afternoon, secondo singolo pubblicato nel 1995, è stato scritto in realtà per The World According to Gessle ed in sostituzione di "T-T-T-Take It", brano scritto da Per Gessle.

She Doesn't Live Here Anymore, terzo ed ultimo singolo pubblicato nel 1996, è stato riedito dai Gyllene Tider come "Det Är Över Nu" per l'EP contenuto in Halmstads Pärlor, greatest hits del gruppo e pubblicato anche nella raccolta del 2001 "Konstpaus".

I Don't Want to Get Hurt, altro inedito della raccolta, è in chiusura dell'album.

Nel 1995 è stato pubblicato un singolo ulteriore, The Look '95, in un doppio CD, disponibile separatamente ma solo per il Regno Unito, in cui compaiono nuovi remix di The Look, insieme a "Crazy About You", brano inedito, scartato da Crash! Boom! Bang! ed inserito anche nella tracklist della versione europea del singolo "You Don't Understand Me".

Don't Bore Us, Get to the Chorus è stato pubblicato nel 2000 per il mercato statunitense e canadese.

Rispetto a "Don't Bore Us-Get To The Chorus! Roxette's Greatest Hits", del 1995 che non è mai stato pubblicato per gli Stati Uniti ed il Canada, questa raccolta ha in tutto 16 canzoni e si apre con Stars e Wish I Could Fly.

Non compaiono gli inediti She Doesn't Live Here Anymore, June Afternoon e I Don't Want to Get Hurt, pubblicati appositamente nel 1995 ma solo You Don't Understand Me, in chiusura dell'album. Anche "Vulnerable", quinto singolo estratto nel 1995, dall'album Crash! Boom! Bang! (1994), non è presente nella tracklist.

Church of Your Heart, pubblicato come ultimo singolo dall'album Joyride, nel 1992, durante il tour Join the Joyride, viene in sostituzione di "The Big L.".

Le note su ogni canzone, all'interno del libretto del CD, sono identiche a quelle già pubblicate in Don't Bore Us, Get to the Chorus! Roxette's Greatest Hits, del 1995; se ne aggiungono di nuove con "Stars", "Wish I Could Fly" e "Church of Your Heart".

Segue alla pubblicazione di questa raccolta, una promozione con il singolo "Wish I Could Fly" ed un mini-tour.

Negli Stati Uniti e in Canada la discografia su Roxette si ferma nel 1995, con la pubblicazione di "Favourites from Crash! Boom! Bang!", un'altra compilation. Oltre Have a Nice Day, anche Room Service non verrà pubblicato per il mercato statunitense e canadese.

