
Coordinate: 45°59′45.53″N 9°19′55.38″E﻿ / ﻿45.99598°N 9.33205°E45.99598; 9.33205

L'Ecomuseo delle Grigne è un ecomuseo della Provincia di Lecco in Lombardia. L'ecomuseo è istituito a Esino Lario nel 2008 e viene riconosciuto dalla Regione Lombardia nel 2009. L'ecomuseo focalizza la sua attenzione sul rapporto tra l'uomo e la montagna[1] e le sue attività sono caratterizzate dall'essere "a misura di bambino"[2]. Nel valorizzare il suo patrimonio, l'istituzione commissiona opere d'arte contemporanea.

L'Ecomuseo delle Grigne nasce a Esino Lario nel 2008 su iniziativa dell'Associazione Amici del Museo delle Grigne Onlus, e viene costituito dal Comune di Esino Lario con legale rappresentante il sindaco del paese [3] e con sede al secondo piano di Villa Clotilde; l'Associazione Amici del Museo delle Grigne Onlus è ente gestore dell'ecomuseo che fa parte della Rete degli ecomusei della Lombardia. Nel 2009 l'ecomuseo viene riconosciuto  dalla Regione Lombardia[4] e nello stesso anno l'ecomuseo lancia il suo primo progetto "a misura di bambino" che riceve il Premio FamigliaLavoro 2010 dedicato a Esino Lario[5]. Oltre a patrocinare eventi e manifestazioni a Esino Lario, l'ecomuseo promuove la ristrutturazione del parco giochi nel giardino di Villa Clotilde dedicato a GiovanniMaria Pensa, la creazione di servizi, l'ideazione di una segnaletica a misura di bambino, e la realizzazione di una serie di opere d'arte basate su materiale d'archivio e iscritte nell'ambito di "Vestire i paesaggi"[6] e di laboratori artistici: Simply in a Box, Il gatto curioso, Curve di livello, Esino è un paese in discesa, Panchine Raccontastorie, Narrare un monumento, Culiarsi, Concerto sinottico n. 4, Animagus.

I beni culturali sono collezioni, raccolte, monumenti ed edifici sui quali l'ecomuseo svolge un ruolo attivo nella gestione[7].

L'ecomuseo contribuisce in particolare alla manutenzione e gestione di alcune strutture pubbliche comunali.

Le tradizioni, le storie e i costumi del territorio sono considerate come patrimonio immateriale dell'ecomuseo[8].

Tradizionale suddivisione dei boschi focolari (per la produzione di legna necessaria alla famiglia) e i boschi comunali (per le attività economiche); i sistemi di eredità e gestione dei boschi (compresa la consuetudine della partecipazione allo spegnimento degli incendi boschivi come obbligo proveniente dall'affittanza dei boschi); antichi mestieri e strumenti di lavoro (con le ricostruzioni di allestimenti nei vicoli e nelle vecchie abitazioni del paese).

Il patrimonio paesaggistico dell'ecomuseo è costituito dalla storica interazione tra l'uomo e l'ambiente che caratterizza il territorio[9].

Altri progetti
