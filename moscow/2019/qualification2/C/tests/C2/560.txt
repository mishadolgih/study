
L'Elba (in tedesco: Elbe, in ceco: Labe) è uno dei fiumi più lunghi dell'Europa centrale (1165 Km).

Nasce nel nord della Repubblica Ceca, nella catena montuosa dei Monti Sudeti, a circa  1 400 m di altezza. Attraversa quindi la Germania per sfociare poi nel Mare del Nord. La sua lunghezza totale è di 1 165 km.

I suoi affluenti principali sono:

Da due secoli un'importante rotta commerciale, l'Elba è stato collegato tramite un sistema di canali navigabili col Reno, il Weser e l'Oder. Il fiume stesso è navigabile con battelli commerciali fino all'interno del continente europeo, addirittura a Praga, mentre altri sistemi di canali artificiali lo collegano alle aree industriali della Germania e alla capitale Berlino. Il canale Elba-Lubecca collega il fiume al mar Baltico, come anche il canale di Kiel, il cui accesso occidentale è nei pressi della foce dell'Elba.

Nella Repubblica Ceca:
Špindlerův Mlýn, Vrchlabí, Dvůr Králové nad Labem, Jaroměř, Hradec Králové, Pardubice, Kolín, Poděbrady, Nymburk, Lysá nad Labem, Čelákovice, Brandýs nad Labem-Stará Boleslav, Neratovice, Mělník, Roudnice nad Labem, Litoměřice, Lovosice, Ústí nad Labem, Děčín.

In Germania:
Bad Schandau, Königstein, Pirna, Heidenau, Dresda, Radebeul, Meißen, Riesa, Strehla, Torgau, Lutherstadt Wittenberg, Dessau, Magdeburgo, Tangermünde, Wittenberge, Hitzacker, Boizenburg, Lauenburg, Geesthacht, Amburgo, Wedel, Glückstadt, Brunsbüttel, Otterndorf, Cuxhaven.

L'Elba è stato un importante delimitatore della geografia europea. I Romani lo conoscevano come Albis,[1] anche se il solo tentativo di spostare i confini della propria colonizzazione dal Reno all'Elba stesso fallì nell'anno 9 con la battaglia della foresta di Teutoburgo, dopo la quale non riprovarono seriamente. Nel medioevo rappresentava il limite orientale dell'impero carolingio. Le sezioni navigabili del fiume furono essenziali allo sviluppo e al successo della Lega Anseatica e numerosi furono i commerci svolti grazie alle sue acque.

Nel 1945, mentre la seconda guerra mondiale stava per concludersi, la Germania nazista si trovò accerchiata dagli eserciti degli alleati sbarcati in Normandia e della Francia, che giungevano dall'ovest, e le armate dell'Unione Sovietica, che avanzavano da est. Il 25 aprile queste armate si incontrarono nelle vicinanze di Torgau, sull'Elba, e quindi questo giorno viene ricordato come Elba Day.

Al termine della guerra, l'Elba divenne parte del confine tra Germania est e Germania ovest. Pare che nel 1970 il direttore del KGB Jurij Andropov abbia gettato i resti della cremazione di Adolf Hitler nel fiume.[2] Nel 2004 la valle dell'Elba, un tratto di 20 chilometri che attraversa la città di Dresda, è stato dichiarato Patrimonio dell'umanità dall'UNESCO.

Altri progetti
