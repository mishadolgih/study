










Перський

Рунічний

Французький

Ісламський

Реформація •  Епоха великих географічних відкриттів •  Ганза   •  Нідерландська революція  •  Річ Посполита  •  Запорозька Січ

Османську імперію очолює Мурад IV (до 1640). Під владою османського султана перебувають  Близький Схід та Єгипет, Середземноморське узбережжя Північної Африки, частина Закавказзя, значні території в Європі: Греція, Болгарія і Сербія. Васалами османів є Волощина та Молдова. 

Священна Римська імперія — наймогутніша держава Європи. Вона включає в себе крім німецьких земель Угорщину з Хорватією, Богемію, Північ Італії. Її імператором  є Фердинанд II з родини Габсбургів (до 1637). Фердинанд III Габсбург — король Угорщини. На території імперії триває Тридцятирічна війна.

Габсбург Філіп IV Великий є королем Іспанії (до 1665) та Португалії. Йому належать  Іспанські Нідерланди, південь Італії, Нова Іспанія, Нова Гранада та Нова Кастилія в Америці, Філіппіни. Португалія, попри правління іспанського короля, залишається незалежною. Вона має володіння в Бразилії, в Африці, в Індії, на Цейлоні, в Індійському океані й Індонезії. 

Північ Нідерландів займає Республіка Об'єднаних провінцій. Король Франції — Людовик XIII Справедливий (до 1643). Королем Англії є Карл I (до 1640).  Король Данії та Норвегії — Кристіан IV Данський (до 1648), королева Швеції — Христина I (до 1654). На Апеннінському півострові незалежні Венеціанська республіка та Папська область.  

Королем Речі Посполитої, якій належать українські землі, є Владислав IV Ваза (до 1648). На півдні України існує Запорозька Січ.

Царем Московії є  Михайло Романов (до 1645). Існують Кримське ханство, Ногайська орда.

В Ірані правлять Сефевіди.
Значними державами Індостану є Імперія Великих Моголів, Біджапурський султанат, султанат Голконда, Віджаянагара. У Китаї править династія Мін, маньчжури утворили династію Пізня Цзінь. В Японії триває період Едо.

Дивись також Категорія:Народились 1635

Див. також Категорія:Померли 1635

