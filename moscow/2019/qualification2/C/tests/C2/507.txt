
 Україна : ISO3166-1 alpha-3:UKR; ISO3166-1 цифровий:804; 

Пам'ятник Михайлу Кирпоносу — монумент в Києві, встановлений на честь радянського військового діяча, Героя Радянського Союзу генерал-полковника Михайла Кирпоноса, командувача легендарної оборони Києва в 1941.

Встановлено в 1973 у сквері по вулиці Кирпоноса у Шевченківському районі міста Києва. 

Автори — скульптор Г. Н. Кальченко, архітектор А. Ф. Ігнащенко.

Висота погруддя — 0,6 м, п'єдесталу — 3,5 м. 

Гранітний бюст генерала встановлений на високому чотиригранному п'єдесталі, виконаному з сірого граніту, технікою дрібної бучарди, безпосередньо на землі. Хоча загалом пам'ятник оздоблено просто, композиція його відрізняється динамічністю, завдяки різкому повороту голови, асиметричному зрізу плеча, контрастному протиставленню фактури грубо обробленого п'єдесталу з реалістичною, детально модельованою пластикою голови. Розрахований як на фронтальний, так і на круговий огляд. У нижній частині п'єдесталу висічений анотаційний напис. 

