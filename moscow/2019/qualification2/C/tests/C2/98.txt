
Rockstar Games è un'azienda statunitense dedita allo sviluppo e alla distribuzione di videogiochi, fondata nel 1998 a New York. La società è principalmente conosciuta per le serie di Grand Theft Auto, Max Payne e Red Dead.

È stata creata da Take Two Interactive nel dicembre del 1998 come successore dell'acquisita BMG Interactive, una divisione della BMG Entertainment (poi diventata BMG Rights Management), della multinazionale tedesca Bertelsmann.[1] Mentre alcuni studi acquisiti da Take Two sono stati incorporati in Rockstar Games, altri hanno mantenuto la loro precedente identità e sono diventati parte della divisione 2K Games.

Rockstar Games è stata fondata nel dicembre 1998 dagli sviluppatori britannici Sam Houser, Dan Houser, Terry Donovan, Jamie King e Gary Foreman.[1][2] Donovan ha lasciato la compagnia nel gennaio 2007[3] ed è stato sostituito dall'ex consigliere delegato di Capcom Gary Dale.[4]

La sede centrale di Rockstar Games, conosciuta come Rockstar NYC, si trova sulla Broadway, nel quartiere NoHo di Manhattan, New York, come parte degli uffici di Take Two Interactive. È la sede dei dipartimenti di marketing, pubbliche relazioni e sviluppo del prodotto.[5]

Sino a febbraio 2014, i prodotti di Rockstar Games hanno venduto più di 250 milioni di copie, con la serie di Grand Theft Auto che ha raggiunto da sola almeno i 220 milioni nel settembre 2015.[6][7]

Nel marzo 2014, Rockstar Games ha ricevuto il BAFTA Academy Fellowship Award dal British Academy Video Games Awards.

Nell'ottobre 2011, il vicepresidente Dan Houser ha affermato in un'intervista su Famitsu che Rockstar sta deliberatamente evitando di sviluppare sparatutto in prima persona:

«We're deliberately avoiding that right now. It's in our DNA to avoid doing what other companies are doing. I suppose you could say that Max Payne 3 is something close to an FPS, but there are really unique aspects to the setting and gameplay there, too, not just in the story. You have to have originality in your games; you have to have some kind of interesting message. You could say that the goalpoint of Rockstar is to have the players really feel what we're trying to do.»

«Stiamo deliberatamente evitando di fare ciò adesso. È nel nostro DNA evitare di fare ciò che le altre compagnie stanno facendo. Suppongo che potreste dire che Max Payne 3 è in qualche modo vicino ad un FPS, ma li ci sono degli aspetti davvero unici nell'ambientazione e nel gameplay, non solo nella storia. Devi avere originalità nei tuoi giochi; devi avere una sorta di messaggio interessante. Si può dire che l'obiettivo di Rockstar è avere dei giocatori davvero coscienti di ciò che noi stiamo cercando di fare.»

In seguito afferma, parlando del futuro della società:

«We made new genres by ourselves with games like the GTA series. We didn't rely on testimonials in a business textbook to do what we've done. I think we succeeded precisely because we didn't concentrate on profit... If we make the sort of games we want to play, then we believe people are going to buy them.»

«Abbiamo inventato nuovi generi in totale autonomia con giochi come la serie di GTA. Non ci affidiamo a testimonianze sui libri di business per fare ciò che abbiamo fatto. Credo che abbiamo fatto successo perché non ci siamo concentrati sul profitto... Se noi facciamo i giochi che noi vogliamo giocare, allora noi crediamo che le persone andranno a comprarli.»

[8]

Rockstar ha in seguito rilasciato Grand Theft Auto V su PlayStation 4, Xbox One e PC con la possibilità di essere completamente giocato da una prospettiva in prima persona, portando il gioco ad avere una parità estetica con altri sparatutto in prima persona.[9]

La Rockstar Games è composta da diversi studi sparsi per il mondo, ognuno con diversi compiti. Il primo studio Rockstar è stato Rockstar North, acquisito nel 1999 da Infogrames.

A partire dal 2012, la collaborazione tra i diversi studi Rockstar nello sviluppo di un prodotto viene rappresentata dal marchio Rockstar Studios.

(Canada)

(Austria)

Nel 2011, Rockstar Games ha registrato il marchio Rockstar Films.[10]

Altri progetti
