
Нобелеўская прэмія па эканоміцы (1971)
Distinguished Fellow of the American Economic Association[d]
Fellow of the Econometric Society[d]
Сайман Сміт Кузнец (анг. Simon Smith Kuznets; пры нараджэнні Сямён Абрамавіч Кузнец; 30 красавіка 1901, Пінск — 8 ліпеня 1985, Кембрыдж, Масачусетс) — амерыканскі эканаміст і статыстык; адзін з заснавальнікаў эмпірычнай эканомікі і колькаснай эканамічнай гісторыі. Доктар філасофіі (1926). Член Нацыянальнай АН ЗША (1972).

Нарадзіўся ў яўрэйскай сям’і ў Пінску, дзе меркавана навучаўся ў гарадскім рэальным вучылішчы, пасля чаго сям’я пераехала ў Роўна, а ў 1915 годзе, у сувязі з высяленнем яўрэяў з прыфрантавой зоны, у Харкаў. Тут Кузнец вучыўся ў 2-м рэальным вучылішчы (26 кастрычніка 1915 — 16 мая 1917 г.) і ў Харкаўскім камерцыйным інстытуце.

3 1922 у ЗША. Скончыў Калумбійскі ўніверсітэт (1924). У 1927—60 у Нацыянальным бюро эканамічных даследаванняў. Адначасова прафесар універсітэтаў штата Пенсільванія (1930—54), Дж. Гопкінса (1954—60), Гарвардскага (1960—71). У 1949—68 старшыня камітэта па эканамічным росце пры ўрадзе ЗША, адначасова ў 1950—60-я г. эканамічны саветнік урадаў Кітая, Японіі, Індыі, Тайваня і Ізраіля. У 1949 прэзідэнт Амерыканскай статыстычнай, у 1954 — Амерыканскай эканамічнай асацыяцый.

Навуковыя працы і даследаванні ў галіне эканаметрыі, эканамічнай статыстыкі і гісторыі і інш. Даў першыя афіцыйныя ацэнкі нацыянальнага даходу ЗША (1932—34), зрабіў вызначальны ўклад у распрацоўку методыкі падліку валавога нацыянальнага прадукту. Адкрыў 20-гадовы перыяд ваганняў хуткага і павольнага эканамічнага росту (цыкл Кузнеца, 1930), залежнасць паміж няроўнасцю даходаў і эканамічным ростам краін, якія развіваюцца (крывая Кузнеца, 1955). Адным з першых раскрыў ролю капіталаўкладанняў у чалавечы фактар як аснову сучаснага эканамічнага росту (1966). Асноўныя працы «Капітал у амерыканскай эканоміцы» (1961), «Сучасны эканамічны рост» (1966), «Эканамічны рост нацый» (1971), «Рост і структурныя змены» (1979), «Эканамічнае развіццё, сям’я і размеркаванне даходаў» (выд. 1989).

Лаўрэат Нобелеўскай прэміі па эканоміцы (1971) «за эмпірычнае абгрунтаванае тлумачэнне эканамічнага росту, якое прывяло да новага, больш глыбокага разумення эканамічнай і сацыяльнай структуры і працэсу развіцця ў цэлым».

Рагнар Фрыш / Ян Тынберген (1969) •
Пол Энтані Самуэльсан (1970) •
Сайман Кузнец (1971) •
Джон Хікс / Кенет Джозеф Эроў (1972) •
Васіль Лявонцьеў (1973) •
Гунар Мюрдаль / Фрыдрых Аўгуст фон Хаек (1974) •
Леанід Кантаровіч / Цьялінг Купманс (1975)

Поўны спіс | 
(1969—1975) | 
(1976—2000) | 
(2001—2025)

