
Lo Stato Federato del Tirolo o semplicemente Tirolo (in tedesco: Land Tirol o Tirol) è uno degli stati federati (Länder) dell'Austria. È composto da due parti, il Tirolo del Nord (Nordtirol) e il Tirolo Orientale (Osttirol).

Confina a sud-ovest con la Svizzera (Cantone dei Grigioni), a ovest con il Vorarlberg, a nord con la Germania (Baviera), a est con la Carinzia e il Salisburghese e a sud con l'Italia (Provincia autonoma di Bolzano in Trentino-Alto Adige e Provincia di Belluno in Veneto).

Il Tirolo è particolarmente montuoso.

Le sezioni e sottosezioni alpine che lo interessano sono:

Nel 1919 il Trattato di Saint Germain determinò la separazione del Tirolo meridionale, corrispondente all'attuale  Trentino-Alto Adige più le valli di Fodom (comuni di Livinallongo del Col di Lana e Colle Santa Lucia) e Ampezzo nell'attuale Veneto assegnate all'Italia, dall'Austria (Repubblica dell'Austria tedesca), cui rimase il resto della contea del Tirolo a nord e ad est delle Alpi. Vi furono svariati tentativi di costituire uno Stato autonomo o di annessione al Reich Tedesco.

Negli anni venti per merito delle costruzione di infrastrutture (strade, linee ferroviarie, centrali elettriche) e del riavvio del turismo (costruzione di funivie) l'economia si stabilizzò per un breve periodo prima dei contraccolpi della crisi economica mondiale.
Nel febbraio del 1934 vi furono alcuni scontri fra lo Schutzbund socialdemocratico e le forze governative.

Il 12 marzo 1938 l'Heer tedesco invase l'Austria. Fu costituito il Gau Tirol-Vorarlberg e il Tirolo dell'Est fu assegnato al Gau Carinzia.

In seguito agli accordi fra Hitler e Mussolini immigrarono circa 70.000 persone provenienti dall'Alto Adige: la metà di queste si insediarono in villaggi appositamente creati. Dopo la guerra circa un terzo degli immigranti tornarono nei luoghi di origine.
Nel 1943 vi furono dei bombardamenti alleati.

Quando il 3 maggio 1945 le truppe americane entrarono a Innsbruck le organizzazioni della resistenza furono in grado di proporre un governo provvisorio.

Nell'estate del 1945 il Tirolo faceva parte della zona di occupazione francese mentre il Tirolo dell'Est apparteneva a quella britannica. Al termine del Secondo conflitto mondiale l'Austria, in qualità di paese vittima della Germania nazista, chiese di riottenere il territorio delle attuali Province di Trento e Bolzano, sperando così di riunire il Tirolo. Questa richiesta non fu però accolta.

Nel 1947 il Tirolo dell'Est fu riunito con quello del Nord. Il 15 maggio 1955 le ultime truppe d'occupazione lasciarono il paese. In questo periodo vi fu una ripresa economica e lo Stato passò da un'economia prevalentemente agraria ad una basata sull'industria e sui servizi. Vi fu anche un'espansione dell'industria turistica.

Alla fine degli anni cinquanta furono costruite molte strade e autostrade. Innsbruck fu per due volte sede dei Giochi olimpici invernali (1964 e 1976).

Dal 1948 l'inno ufficiale è l'Andreas-Hofer-Lied (Il Canto di Andreas Hofer).[1]

Negli anni ottanta vi furono alcune critiche da parte della popolazione sugli effetti dell'aumento del traffico e del turismo. Con l'ingresso dell'Austria nell'Unione europea avvenuto nel 1995 è stato possibile costituire la Euregio Tirolo-Alto Adige-Trentino per permettere la collaborazione economica, culturale e politica dell'area sovranazionale.

Il Tirolo è suddiviso in 8 distretti (Bezirke) e una città statutaria:

Città statutaria

Distretti

Pur rimanendo una regione con un saldo legame con la tradizione cattolica, le provincie del Tirolo stanno muovendosi lentamente verso un processo di laicizzazione.[2]

Altri progetti
