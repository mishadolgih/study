
Plymouth era la capitale di Montserrat, un territorio d'oltremare del Regno Unito situato nel Mar dei Caraibi.

Il 18 luglio 1995 il vulcano Soufrière Hills diede vita a una lunga serie di eruzioni che misero in grave pericolo la città. Le eruzioni continuarono per un po' di tempo, mentre nel frattempo gli abitanti vennero evacuati e ricondotti in città varie volte. Alla fine, visto il crescente pericolo, Plymouth venne definitivamente abbandonata dai suoi abitanti. La furia del vulcano continuò ad abbattersi ancora per parecchio tempo su ciò che restava della città. Alla fine risultò distrutto l'80% dell'insediamento, compreso l'aeroporto, e 19 persone persero la vita.

La distruzione di Plymouth ha causato grandi problemi a Montserrat. Era il più grande centro abitato dell'isola, con circa 4000 abitanti e possedeva la maggior parte dei negozi e dei servizi isolani. Molti di questi sono stati ricreati in seguito altrove sull'isola (gli edifici governativi sono ora ubicati nella città di Brades, divenuta de facto la nuova capitale, anche se Plymouth resta de jure la capitale di Montserrat). Circa due terzi degli abitanti dell'isola si sono rifugiati oltremare e molti di essi non sono più tornati.

Altri progetti
