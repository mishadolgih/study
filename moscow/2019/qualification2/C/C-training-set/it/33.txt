
Giovanni Felice Azzone (Napoli, 27 gennaio 1927) è un patologo, biochimico e scienziato italiano.

Laureatosi in medicina all'università di Roma nel 1950, la sua formazione scientifica è avvenuta a contatto con scienziati come Lars Ernster, Massimiliano Aloisi, M. Klingenberg,  B. Chance, R. Estabrook, Peter Mitchell, I. Glynn, J. Williamson.

Dal 1964 è stato professore di patologia generale all'università di Padova, dove è rimasto fino alla nomina a professore emerito.

Nel 1982 ha assunto la direzione del Centro di studio per la fisiologia dei mitocondri del CNR.
È autore di oltre 300 pubblicazioni scientifiche, in particolare in bioenergetica.

Nel 1967 ha vinto il premio Marzotto per la medicina e nel 1974 il premio nazionale dell'Accademia nazionale dei Lincei per la fisiologia e la patologia.

Negli ultimi anni si è dedicato a problemi di bioetica e di epistemologia.

Molti dei suoi allievi insegnano in università italiane e straniere.

È membro delle seguenti accademie e istituzioni scientifiche:

