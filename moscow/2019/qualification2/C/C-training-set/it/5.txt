
delicious (in precedenza conosciuto come del.icio.us) è un sito web di social bookmarking per l'archiviazione, ricerca e condivisione di segnalibri, creato nel 2003 da Joshua Schachter ed acquisito nel dicembre 2005 da Yahoo!. Nel novembre 2008 contava più di 5,3 milioni di utenti e oltre 180 milioni di url unici archiviati.[1] La sede principale si trova a Santa Clara, in California. Un segnalibro permette di seguire l'utente nella sua scoperta della rete. Ogni volta che l'utente trova un sito interessante, cliccando sull'icona del segnalibro, memorizza la pagina e volendo può segnalarla ai suoi amici, condividendola con loro.
Inoltre, anche se i siti memorizzati dovessero cambiare, il segnalibro permette di mantenere l'aggiornamento sui computer dei fruitori.

Il precursore di Delicious è stato Muxway finché nel settembre del 2003, Schachter rilasciò nel web la prima versione di Delicious.[2] Nel marzo 2005, il sito è a pieno regime e trova alcuni investitori che credono nell'idea, finanziandiola con circa 2 milioni di dollari; tra di essi la Union Square Ventures e Amazon.com.[3] Nello stesso anno, il 9 dicembre, Yahoo! acquisisce la società.[4]

Il 16 dicembre 2010, trapela da una riunione di Yahoo! che Delicious avrebbe visto presto il tramonto, sembrando volerne intenderne la chiusura.[5] Più tardi Yahoo! chiarisce di essere intenzionata a vendere Delicious, non chiuderlo.[6]

Il 27 aprile 2011, Delicious ha annunciato che il sito è stato venduto ad AVOS Systems, una società creata da Chad Hurley e Steve Chen.[7] Yahoo! continuerà a gestire il sito fino al luglio 2011, ma agli utenti è stato chiesto di accettare una nuova politica sulla privacy immediatamente.

Il 1º giugno 2017, Delicious è stato acquisito da Pinboard, che ha annunciato che il sito continuerà a funzionare in modalità sola lettura, con la possibilità di migrazione verso il proprio servizio a sottoscrizione annuale[8].

Il nome del.icio.us è un esempio di domain hack, ovvero una combinazione di lettere per formare una parola di senso compiuto (in inglese: delizioso).

Venne cambiato con il nome attuale delicious il 30 luglio 2008 con la ristrutturazione del sito, come annunciato dallo stesso Schachter il 6 settembre 2007.[9][10]

Altri progetti
