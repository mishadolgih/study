
Robocop är en amerikansk science fiction-film, som hade biopremiär i USA den 17 juli 1987[1], regisserad av Paul Verhoeven.

Filmen utspelar sig i ett framtida Detroit med extrem kriminalitet. Polismakten är inte anställd av staden utan av det privata företaget OCP (Omni Consumer Products). För att komma till rätta med brottsligheten lanserar OCP en ny lösning för brottsbekämpningen: en polisrobot som delvis består av en polis som skjutits under ett tjänsteuppdrag. OCP:s andreman vill dock att projektet ska misslyckas, och när den döde polismannens minnen börjar återkomma och han söker efter den brottsling som dödade honom, får vice-VD:n vatten på sin kvarn, och lanserar sin version av robotpolis, ED-209.

Filmen nominerades till två Oscar i kategorierna bästa klippning och bästa ljud. Filmen tilldelades en special-Oscar för ljudredigeringen.

Filmen följdes av två uppföljare, Robocop 2 (1990), och Robocop 3 (1993). Peter Weller medverkade i de två första filmerna, och ersattes av Robert Burke i den tredje. Det finns också fyra TV-serier, varav två var tecknade. Den senaste TV-serien gjordes år 2000.

Filmen godkändes från 15 år i Sverige först efter att hela 13 scener tagits bort, dessa är:

Även MPAA klippte ner den för att den inte skulle få X rating, när ED-209 skjuter sönder mannen i styrelsen och Murphys dödsscen var det som klipptes.

