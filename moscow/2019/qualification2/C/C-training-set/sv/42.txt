
Trossamfund är ett samlingsbegrepp för människor som bekänner sig till en gemensam livsåskådning. I många länder har det genom lagstiftning kommit att begränsas till organisationer med religiös verksamhet.  

Ett trossamfund behöver ej vara registrerat för att kunna verka som trossamfund, och absolut tystnadsplikt gäller för präster och motsvarande även inom trossamfund som valt att fungera som annan juridisk person. 

För Svenska kyrkan och de samfund som ändå väljer att registreras finns särskilda föreskrifter enligt "Lag om trossamfund" (se registrerat trossamfund). Motiv till att registrera sig kan vara att samfundet önskar erhålla statsbidrag, ha rätt att förrätta vigslar eller bedriva skol- eller förskoleverksamhet. Olika lagar och förordningar gäller beroende på samfundets verksamheter och olika myndigheter är tillsyns- eller tillståndsmyndigheter. För flera samfund är det otänkbart att ta emot några pengar från andra än de egna medlemmarna, och deras medlemsantal hamnar därför utanför den statistik som Nämnden för statligt stöd till trossamfund (STT) upprättar. 

Regeringen kan därtill godkänna vissa trossamfund som bidragsberättigade enligt "Förordningen om statsbidrag till trossamfund". Bidrag ges till samfund som ägnar sig åt "gudstjänst, själavård, undervisning och omsorg". Enligt lagen får bidrag bara ges till "trossamfund som bidrar till att upprätthålla och stärka de grundläggande värderingar som samhället vilar på". Samfund med färre än 3000 betjänade anses inte ha den egna livskraft som lagen fordrar, såvida de inte har gått samman med andra trossamfund för fördelning av medel, alternativt hör samman med en större organisation i utlandet.

De statliga bidragen till trossamfunden delas ut av SST (se ovan). SST delar årligen ut c:a 50 miljoner svenska kronor till för närvarande (januari 2012) 22 st godkända samfund. Det senast godkända samfundet blev 
Sveriges Buddhistiska Samarbetsråd, SBS (juli 2005). 

Sveriges Buddhistiska Samarbetsråd (SBS), som efter över 10 års avslagna försök registrerades i juli 2005, blev det första samfundet som inte hade koppling till de abrahamitiska religionerna. En svårighet har varit att definiera begreppet "gudstjänst". Det kan noteras att livssynsorganisationer som har sekulär humanism som ledstjärna ännu inte har befunnits bidragsberättigade.

Det är svårt att upprätta en förteckning över de svenska trossamfunden. Det är bara 22 stycken som får statsbidrag, men betydligt fler som har (eller har haft) vigselrätt. Följande svenska trossamfund hade vigselrätt enligt Kammarkollegiet i maj 2012 (observera att beviljandedatum för vigselrätt inte behöver vara den tidpunkt samfundet beviljats vigselrätt för första gången, samt att vigselrätten kan ha återkallats på begäran av trossamfundet självt):

Källa: Kammarkollegiet 2012[specificera källa]



