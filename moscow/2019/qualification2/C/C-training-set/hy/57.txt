
XXIII Ձմեռային օլիմպիական խաղեր (անգլ.՝ 2018 Winter Olympics, ֆր.՝ Jeux Olympiques d’hiver de 2018), անցկացվել է 2018 թվականի փետրվարի 9-ից 25-ը Կորեայի Հանրապետության Փհենչհան քաղաքում: 

Խաղերի պաշտոնական հայտերը ներկայացվել են 2009 թվականի հոկտեմբերի 15-ին: 2011 թվականի հուլիսի 6-ին Միջազգային օլիմպիական կոմիտեն Դուրբանում (Հարավաֆրիկյան Հանրապետություն) կայացած իր 123-րդ նիստում հայտարարել է, որ XXIII Ձմեռային օլիմպիական խաղերը կանցկացվեն Փհենչհան քաղաքում[1]:

Օլիմիպիական խաղերն անցկացնելու հայտ ներկայացրել են 3 քաղաքներ (ամենաքիչ թվով հայտերը 1988 թվականի Ձմեռային օլիմպիական խաղերից հետո, որ անցկացվել է Կանադայի Կալգար քաղաքում):

Քաղաքի ընտրության վերջնական քվեարկությունը տեղի է ունեցել 2011 թվականի հուլիսի 6-ին՝ Միջազգային օլիմպիական կոմիտեյի 123-րդ նիստում, որն անցկացվել է Հարավաֆրիկյան Հանրապետության Դուրբան քաղաքում: Քվեարկությունն ավարտվել է առաջին փուլում, այսինքն՝ մասնակիցների կեսից ավելին քվեարկել է մեկ թեկնածուի օգտին[2]:

Օլիմպիական խաղերի թալիսմաններն են Սուհորամ վագրը (Օլիմպիական խաղերում) և Պանդաբի արջը (Պարաօլիմպիկան խաղերում):

Սեպտեմբերի 21-ին Կորեայի մայրաքաղաքում ներկայացվել են 2018 թվականի Օլիմպիական խաղերի մեդալները: Մեդալների դիմերեսին գծեր են, որոնք խորհրդանշում են Օլիմպիական խաղերի պատմությունը և մարզիկների վճռականությունը: Մեդալների հակառակ կողմում սպորտային մարզաձևերի նկարներ են: Ձմեռային օլիմպիական խաղերի մեդալների ժապավեններն ստեղծվել են կորեական ավանդական կտորների օգտագործմամբ[3]։

Փհենչհանի Օլիմպիական խաղերը կմասնակցի 84 երկիր: Փհենչհանում անցկացվող Ձմեռային օլիմպիական խաղերում առաջին անգամ կմասնակցեն երկու նոր երկրներ` Էրիթրեան և Կոսովոն: 2017 թվականի դեկտեմբերի 2-ին հայտնի է դարձել, որ Կորեայի Ժողովրդադեմոկրատական Հանարապետության թիմը չի մասնակցի Օլիմպիական խաղերին[4]:


Բացի այդ, կբացվի երեք հատուկ լրացուցիչ 24 ժամյա Eurosport ալիք (Eurosport-3, Eurosport-4, Eurosport-5), որը հասանելի կդառնա եվրոպական հեռուստադիտողների համար, բացառությամբ Ֆրանսիայի և Ռուսաստանի[5]:

Լիտվայի նամականիշներ

Լիխտեյնշտեյնի նամականիշներ

Ուկրաինայի նամականիշ

