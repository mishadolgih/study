
Մեքսիկական պեսո, Մեքսիկա պետության արժույթը և դրամական միավորը։ Իր անվանումը՝ Մեքսիկական պեսո, ստացել է 1999 թվականին։ Մեքսիկական պեսոն կազմված է 100 սենտերից։ Մեքսիկական տարադրամների տեսակները երկուսն են՝ մետաղադրամ և թղթադրամ։ Մետաղադրամները բաժանվում են երկու խմբերի՝ սենտեր և պեսոներ։

Մետաղադրամ սենտերն են՝5, 10, 20, 50, իսկ պեսոները՝1, 2, 5, 10 և 20։ Թղթադրամները լինում են միայն պեսոներ՝ 20, 50, 100, 200, 500 և 1000։ 2008 թվականի մայիսի 27-ին Մեքսիկական պեսոն դարձավ ազատ կիրառելի տարադրամ և մուտք գործեց համաշխարհային շուկա։

Մեքսիկական պեսոյի նշանը, ինչպես ԱՄՆ դոլարինը —$։ Այդ նշանը փոխարինել է ¢ նշանին։

Մեքսիկական պեսոն նորացվել է ժամանակի ընթացքում։ Մեքսիկայի Հանրապետության նախագահ Կառլոս Սալինաս դե Գորտերին ստեղծեց հավասարություն $ 1-ի և նախկին $ 1000 պեսոյի միջև։

Անցումը կատարվել է դժվարությամբ, քանի որ նոր պեսոյի ուժի մեջ դրվելը, նվազեցրեց նախկին դիրքերը և վերջ ի վերջո հին մեքսիկական պեսոն կորցրեց իր դիրքերը։ Այս գործընթացը կատարվել է 1993 թվականի հունվարի 1-ից 1996 թվականի հունվարի 1-ը ընկած ժամանակահատվածը։ Նախկին տարադրամից պահպանվեց միայն անվանումը՝ պեսո։



