
«Սիեթլ Սուպերսոնիքս» (անգլ.` Seattle SuperSonics), ներկայումս չգործող պրոֆեսիոնալ բասկետբոլային ակումբ, որն հանդես է եկել Բասկետբոլի ազգային ասոցացիայի (NBA) արևմտյան կոնֆերենցիայի հյուսիսարևմտյան դիվիզիոնում` 1967-2008 թվականներին։ 2007-08 խաղաշրջանից հետո ակումբը տեղափոխվեց Օկլահոմա և անվանափոխվեց «Օկլահոմա սիթի Թանդեր»-ի։ Ըստ օկլահոմյան թիմի մասնատերերի` եթե Սիեթլում նոր բասկետբոլային ակումբ ստեղծվի, ապա այն կունենա իրավունք «Թանդերի» հետ կիսելու Սոնիքսի պատմությունը։

2006 թ-ին օկլահոմացի գործարար Քլեյ Բենեթը գնում է ակումբը։ Բենեթը փորձում է գտնել ֆինանսավորումներ որպեսզի կառուցի նոր մարզապալատ (քանի որ Քի Արենան հին կառույց էր և քիչ մարդ կարող էր տեղավորել), սակայն նրա մոտ ոչինչ չի ստացվում, ուստի որոշում է տեղափոխել ակումբն այլ քաղաք, որի համար «Քի Արենա» մարզապալատի սեփականատերերին վճարում է 45 միլիոն ԱՄՆ դոլար։

Սուպերսոնիկները հաղթեցին իրենց առաջին NBA-ի գերեզրափակիչը 1979 թ.-ին։ Բացի այդ ` «Սոնիքսը» 3 անգամ եղել է կոնֆերենցիայի չեմպիոն և 6 անգամ՝ դիվիզիայի չեմպիոն։ Ընդհանուր առմամբ ակումբը 22 անգամ դուրս է եկել փլեյ-օֆֆ։

