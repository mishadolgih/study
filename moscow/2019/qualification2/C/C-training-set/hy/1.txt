
Էնդրյու Սթիվեն Գրոուվ (անգլ.՝ Andrew Stephen Grove, իսկական անունը՝ Անդրաշ Իշտվան Գրոֆ, հունգ.՝ Gróf András István, սեպտեմբերի 2, 1936(1936-09-02)[1][2], Բուդապեշտ, Հունգարիա[3] - մարտի 21, 2016(2016-03-21)[4][5], Լոս Ալտոս, Սանտա Կլարա շրջան, Կալիֆոռնիա, Ամերիկայի Միացյալ Նահանգներ[6]), Intel կազմակերպության համահիմնադիրը:

Ցուցաբերել է լավ մենեջերի հատկանիշներ՝ կարողանալով դուրս բերել ճգնաժամից Intel-ը:

Էնդրյու Գրոուվը ծնվել է Բուդապեշտում (Հունգարիա) 1936 թվականին հրեական ընտանիքում: 4 տարեկանում քութեշից հետո ունեցել է վատ լսողություն: Հունգարական հրեաներին համակենտրոնացման ճամբարներ տանելիս մոր հետ խուսափել է դրանից կեղծ փաստաթղթերի շնորհիվ: Հայրը ուղարկվեց հարկադիր աշխատանքի և ընտանիքը վերամիավորվեց պատերազմից հետո:

Փրկվելով 1956 թվականի հուզումների ալիքից՝ արտագաղթեց ԱՄՆ: Հասնելով ԱՄՆ՝ Գրոուվը բնակվում էր իր հորեղբոր մոտ՝ Բրոնքսում ընդունվեց նյույորքյան  City College քիմիական տեխնոլոգիաների ֆակուլտետ, իսկ որպեսզի վճարի ուսման համար աշխատում էր մատուցող: Նա ավարտեց քոլեջը 1960 թվականին՝ ստանալով բակալավրի աստիճան:

1963 թվականին Գրոուվը Բերկլիի Կալիֆորնիական համալսարանում ստացավ դոկտորի գիտական աստիճան: Համալսարանն ավարտելով՝ աշխատել է Fairchild Semiconductor ընկերության հետազոտական լաբորատորիայում, որտեղ 1967 թվականին զբաղեցնում էր հետազոտությունների տնօրենի օգնականի պաշտոնը:

1968 թվականին Ռոբերտ Նայսի, Գորդունոմ Մուռի և վեց նախկին Fairchild Semiconductor աշխատակիցների հետ համատեղ ստեղծեց Intel կազմակերպությունը: 1979 թվականին դարձավ դրա նախագահը, 1987 թվականին՝ գործադիր տնօրենը, իսկ 1997 թվականին՝ գործադիր տնօրեն և տնօրենների խորհրդի նախագահ: 1998 թվականի մայիսին Գրոուվը թողեց տնօրենի պարտականությունները՝ մնալով որպես տնօրենների խորհրդի նախագահ:

