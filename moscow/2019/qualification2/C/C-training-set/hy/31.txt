
Վասիլի Պավլովիչ Սոլովտով-Սեդոյ իսկական ազգանունը՝ Սոլովյով) (ապրիլի 12(25), 1907 թվականին, Պետերբուրգ – դեկտեմբերի 2, 1979 թվականին, Սանկտ Պետերբուրգ), Խորհրդային կոմպոզիտոր և հասարակական գործիչ։ ԽՍՀՄ ժողովրդական արտիստ (1967 թվականին)։ Սոցիալիստական աշխատանքի հերոս (1975 թվականին)։

1936 թվականին ավարտել է Լենինգրադի կոնսերվատորիան (Պ․ Ռյազանովի կոմպոզիցիայի դասարան)։ Սոլովտով-Սեդոյ սովետական երգի ականավոր վարպետներից է։ Նրա երգերն առանձնանում են ջերմ քնարականությամբ, որոնք գովերգում են սովետական մարդու հայրենասիրությունը, ռազմիկների մարտական բարեկամությունը, խաղաղության համար պայքարում ժողովուրդների համերաշխությունը։ Լայն ժողովրդականություն են վայելում Սոլովտով-Սսեդոյի «Մերձմոսկովյան երեկոներ», «Սոխակներ», «Նախիմովականների քայլերգը», «Եթե ողջ աշխարհի տղաները» և այլ երգեր։ Սոլովտով-Սսեդոյի բալետների («Տարաս Բուլբա», 1940 թվականին), օպերետների («Հավատարիմ բարեկամ», 1945 թվականին, «Ամենանվիրականը», 1952 թվականին, «Օլիմպիական աստղեր», 1962 թվականին), վոկալ շարքերի, դրամատիկ ներկայացումների և կինոնկարների երաժշտության հեղինակ է։ 1948-1964 թվականներին՝ ՌԽՖՍՀ կոմպոզիտորների միության Լենինգրադի բաժանմունքի նախագահ, 1957-1974 թվականներին՝ ԽՍՀՄ կոմպոզիտորների միության քարտուղար։ 1960 թվականից՝ ՌԽՖՍՀ կոմպոզիտորների միության քարտուղար։ ԽՍՀՄ 3-5-րդ գումարումների Գերագույն սովետի դեպուտատ։ Լենինյան մրցանակ (1959 թվականին), ՄՍՀՄ պետական մրցանակ (1943 թվականին, 1947 թվականին)։ Պարգևատրվել է Լենինի 3 և Կարմիր աստղի շքանշաններով։

