
Нью-Гемпшир (англ. New Hampshire) — штат на північному сході США на узбережжі Атлантики; площа 24 тис. км², 1,2 млн мешканців. Девіз штату: «Живи вільним або помри» (англ. Live Free or Die).

Столиця штату місто Конкорд; великі міста: Манчестер, Нашуа. Населення 1109200 (1991).

Провінція Нью-Гемпшир була заснована як рибальська колонія біля Рея і Дувра 1623 року британським капітаном Джоном Мейсом. Штат отримав свою назву на честь англійського графства Гемпшир. Під час війни за незалежність Нью-Гепмшир став однією з тринадцяти колоній, що повстали проти британського панування. Як лідери революції, керівники штату одержали право першими проголосити незалежність від Англії 4 липня 1776 року. Відділений від колонії Массачусетс 1679 року. Став штатом в 1788 році, один з перших тринадцяти штатів.

Столиця штату, Конкорд, раніше була відома під назвами Рамфорд та Пенакук.

Штат розташований у височинно-гористій місцевості. Особливості: Білі гори, включаючи гору Вашингтон, найвищий пік на північному сході США, і гору Монаднок; річка Коннектикут на межі зі штатом Вермонт.

В штаті розвинуті кушнірська, взуттєва, текстильна промисловість; молочне тваринництво; овочівництво та садівництво, гірськолижні і туристичні курорти; виробництво: молочні продукти, м'ясо птиці, фрукти і овочі, пульпа і папір; електричне та інше машинобудування. В штаті немає податків на прибуток і продаж.

Мовний склад населення (2010) [1]



