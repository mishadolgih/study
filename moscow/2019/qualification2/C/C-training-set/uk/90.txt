
SanDisk — підрозділ американської корпорації Western Digital, що займається розробкою і виробництвом носіїв інформації на базі флеш-пам'яті.

SanDisk була заснована в 1988 році, у місті Санівейл, штат Каліфорнія. Спеціалізацією компанії є розробка і виробництво носіїв інформації на базі флеш-пам'яті. Сьогодні[коли?] корпорація SanDisk займає приблизно третю частину світового ринку карток пам'яті і є найпопулярнішим брендом на цьому ринку. Частка компанії на ринку карток пам'яті США складає ~40%. У Скандинавії, Швейцарії, Іспанії і в країнах Бенелюксу більше половини карток пам'яті, що купуються припадає на частку SanDisk. Кількість карт пам'яті, вироблених корпорацією SanDisk за увесь час свого існування, перевищує 200 мільярдів штук. На теперішній час[коли?] SanDisk випускає більше 15 мільйонів одиниць карток пам'яті щоквартально.

SanDisk брала участь у розробці більшості сучасних стандартів карток пам'яті. Стандарт CompactFlash розроблений SanDisk самостійно, стандарт MultiMedia Card — разом із Siemens/Infineon, стандарт Secure Digital — разом з Toshiba і Matsushita Electronic. Одна з найпомітніших новинок 2003 р., Memory Stick Pro є спільною розробкою SanDisk і Sony. SanDisk є власником більш ніж 200 патентів, ліцензії на використання яких придбали Intel, Sony, Toshiba, Hitachi, Samsung та інші провідні виробники електроніки.

SanDisk входить у престижний список NASDAQ-100 (список ста найбільших High-tech компаній, на основі курсу цінних паперів яких формується індекс NASDAQ). Виторг SanDisk в 2003 г. перевищив 1 млрд. доларів США.

У власності компанії перебуває приблизно 860 патентів США, понад 550 патентів інших країн, а також приблизно 1440 патентів очікують визнання у США. SanDisk — єдина у світі компанія, що має права як на розробку, так і на випуск більшості форматів flash-накопичувачів (CompactFlash, SD, miniSD, microSD, MultiMediaCard, Reduced Size MultiMediaCard (RS-MMC), Memory Stick PRO).

