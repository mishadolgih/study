
О́зеро — природна водойма повільного водообміну, розташована в заглибинах суходолу і не пов'язана протоками з морями чи океанами.

Озе́ра — природні водоймища у заглибинах суші (котловинах), заповнені в межах озерної чаші (озерного ложа) різнорідними водними масами. Котловини за походженням поділяють на тектонічні, льодовикові, річкові (стариці), приморські (лагуни та лимани), провальні (карстові, термокарстові), вулканічні (в кратерах згаслих вулканів), завально-загатні (запрудні), штучні (водосховища, ставки). Залежно від умов утворення озерного ложа виділяють такі основні типи: дамбові (річкові, долинні та прибережні, а також штучні — водосховища), котловинні (моренні, карові, карстові, термокарстові, дефляційні, вулканічні та тектонічні), змішаного походження. За водним балансом поділяються на стічні, безстічні та зі змінним стоком. За хімічним складом води — на прісні та мінеральні (солонуваті та солоні). Мінеральні озера складають особливу групу. Загальна площа озер земної кулі становить близько 2,1 млн км² (бл. 1,4 % площі суші). Найбільше за площею озеро світу — Каспійське море, найглибше — Байкал. В Україні нараховується понад 7 тисяч озер площею кожне від 0,1 км² і більше. На території озер видобувають різноманітні корисні копалини — нафту, солі, руди тощо.

В озерах Землі міститься вчетверо більше води, ніж у річках, проте їхнє життя менш тривале. Якщо озеро не поповнюється водами, воно висихає, міліє або перетворюється на болото.

Озера поділяють за способом їх утворення, способом живлення, за термічним режимом, вмістом солей (хімічним складом) та наявністю в них життя.

Лише в найсолоніших озерах немає життя.

Більшість озер сформувалось внаслідок рухів земної кори чи вивержень вулканів. Деякі були залишені льодовиками, що відступили, а деякі утворились внаслідок відділення від моря.

Багато водойм створені людьми — їх називають водосховищами, оскільки вони містять резерв води для гідроелектростанцій та інших господарських потреб.

За водним балансом озера діляться на:

За термічним режимом виділяють:

За хімічним складом виділяють:

За хімічним складом виділяють три основні типи мінеральних озер:

Великими озерами вважаються озера, що мають площу понад 10 000 км². Таких озер нараховують 22.

Найбільше озеро — Каспійське море (371 тис. км²), за ним за площею водного дзеркала слідують Верхнє озеро в Америці (82,4 тис. км².), Вікторія, Ньяса, Мічиган, Гурон і Аральське — кожне близько 60 тис. км²., Танганьїка, Байкал — по 35 тис. км²., Ладозьке (18 тис. км².).

Найглибше озеро — Байкал (1642 м). Максимальна глибина його була виявлена в 1983 році, нанесена на карту — в 1992 році.

Вивченням озер займається наука лімнологія.

Шведські та естонські вчені встановили, що число всіх озер планети близько 117 млн і вони покривають майже 4 % поверхні Землі (без озер Гренландії та Антарктиди). Загальна протяжність берегів всіх озер планети у 250 разів перевищує довжину екватора.[1]

Канадські вчені у 2016 р. виміряли протяжність берегової лінії всіх озер в світі і визначили рівень обсягу води в них. Всього було вивчено 1,4 млн озер на Землі.
З'ясувалося, що в цих водоймах міститься в цілому 180 тис. кубічних км води.
Якщо ж з'єднати берегові лінії озер разом, то її протяжність становить приблизно 7 млн кмв, що в 5 разів перевищує діаметр Сонця і приблизно дорівнює його обхвату в районі екватора.

За оцінкою фахівців, 85 % води міститься в десятці найбільших озер в світі, і лише 15 % припадають на всі інші водойми.

Озеро Байкал містить близько 20 % запасів всієї прісної води планети.

«Головною країною озер» може вважатися Канада — тут знаходиться майже 900 000 дрібних і великих озер.[2]

