
ГібралтарGibraltar

Гібралта́р (Ґібралта́р) — британська заморська територія, що лежить на вузькому гористому просторі на півдні Піренейського півострова; площа становить 6,5 км².

Керує територією губернатор, якого призначає королева Великої Британії. Політичні партії: Соціалістична лейбористська партія Гібралтару, Соціал-демократична партія Гібралтару, Прогресивна демократична партія.

Назва «Гібралтар» походить від арабського імені Джабаль Аль-Тарік, що значить гора Тарік, або від Ґібр Аль-Тарік, що значить скеля Тарік. Цей термін пов'язаний із ім'ям Таріка ібн Зіяда, армія якого висадилися в Ґібралтарі 29 квітня 711, розпочавши арабську експансію на Піренейський півострів. 1492 року Ґібралтар було відвойовано під час закінчення Реконкісти.

В Іспанії територію було захоплено 1704 року англійським адміралом Джорджем Руком (1650–1709) і приєднано до Англії за Утрехтським миром 1713 року. Референдум 1967 показав, що люди хочуть залишитися під управлінням Британії, але Іспанія продовжує пред'являти права на цю територію й у 1969-85 закривала кордон із нею. У 1989 році британський уряд оголосив, що зменшить штат військового гарнізону наполовину. Виведення наземних військ почалося в березні 1991, але морські й повітряні сили залишилися.

Завдяки особливому географічному розташуванню Гібралтар — один з важливих стратегічних пунктів, що дозволяє контролювати вихід із Середземного моря і підходи до нього з Атлантики. Економіка Гібралтару пов'язана з обслуговуванням великого відкритого порту, британської військово-морської і військово-повітряної бази та іноземних туристів.

Рельєф місцевості Гібралтару складається з 426-метрової Гібралтарської скелі з юрського вапняку і вузької прибережної низовини навколо. Довжина берегової лінії становить 12 кілометрів.

Північна сторона Мавританського замку у Гібралтарі

Гібралтар: вид із повітря

Гібралтарська скеля, сфотографована з боку Іспанії

Середземноморський з помірними зимами і теплими літніми періодами

Гібралтарська скеля була оголошена природним заповідником у 1993 році для захисту природи Гібралтару[9]. У Гібралтарі зростає більш як 600 видів рослин[10]. Серед них Iberis gibraltarica ендемік, який у дикому вигляді росте тільки в Гібралтарі. Дуже поширеними є чагарники маквіс.

На території Гібралтару мешкає єдиний для Європи примат Макака лісовий, який живе у напівдикому стані й має непевне походження[11]. У першій половині XX-го століття були повідомлення про спостереження Balaenoptera edeni у водах поблизу Гібралтару[12].

Гібралтар також має невеликий ботанічний сад площею 6 га.

Iberis gibraltarica — ендемік Гібралтару

Silene tomentosa — ендемік Гібралтару

Макака лісовий на тлі туристів Гібралтару

Kogia sima в Європі трапляється біля берегів Гібралтару, Іспанії та Португалії

Стратегічна морська й авіаційна база, з підземним штабом і центром зв'язку військ НАТО; прикордонна зона з'єднується з іспанським портом Ла-Лінеа;

Експорт: переважно торговий центр для імпорту і реекспорту товарів; населення 30 тис. (1988);

Основні етнічні групи, відповідно за поданням імен до списків виборців, є британці (27 %), іспанці (24 %, переважно з Андалузії, і близько 2 % з Менорки), генуезці та інші італійці (20 %), португальці (10 %), мальтійці (8 %), євреї (3 %). Є також (менш як 1 %) представники інших народів, як-от марокканці, французи, австрійці, китайці, японці, поляки та данці.

За переписом 2001 за національністю гібралтарці становили 83,22 %, «Інші британці» — 9,56 %, марокканці — 3,5 %, іспанці — 1,19 % та «Інші країни ЄС» — 1 %.

Офіційна мова Гібралтару англійська, вона використовується в урядових установах і школах. Більшість місцевих мешканців двомовні, і також говорять іспанською, через близькість Гібралтару до Іспанії. Однак через різноманітні поєднання етнічних груп, інші мови теж поширені. Берберською та арабською говорять марокканські громади, гінді і сіндхі мовлять індійські громади, іврит є рідною мовою єврейської громади, мальтійською мовою говорять деякі сім'ї мальтійського походження.

Гібралтарці часто розмовляють мовою яніто. В її основі лежить іспанський діалект Андалузії зі значною домішкою британської англійської й елементів з мальтійської, португальської, італійської генуезької і гакетії (ладіно). Понад 500 слів яніто, наприклад, є генуезького та єврейського походження. Гібралтарці часто називають себе янітос.

За даними перепису 2001 року, близько 78,1 % католиків, англіканці — 7,0 %, 2,9 % повідомили, що не релігійні.

Населення обирає парламент, який складається з семи осіб. Кандидат, який набирає найбільшу кількість голосів, призначається Головним міністром Ґібралтару. Його кандидатуру затверджує губернатор. 

Уряд складається також із міністра юстиції і міністра фінансів.

З погляду ЄС, мешканці Ґібралтару — громадяни Великої Британії, а отже і члени ЄС. З 2003 року мешканці Ґібралтару беруть участь у виборах Європарламенту.

Населення міста двічі вирішувало голосуванням зовнішньо-політичний статус території:

29 травня 2016 року головний міністр Гібралтару, Фабіан Пікардо, оголосив, що Гібралтар готовий підняти питання про спільний суверенітет з Іспанією, у разі виходу Великої Британії з Євросоюзу[14][15].

У міста є чотири побратими:

Футбольна асоціація Гібралтару є членом УЄФА. Національна збірна бере участь у відбіркових матчах до Чемпіонату Європи з футболу й Чемпіонату Європи з футзалу команди з Гібралтару беруть участь у турнірах Ліга чемпіонів УЄФА, Ліга Європи УЄФА, Кубок УЄФА з футзалу. Ще одним популярним видом спорту в Гібралтарі є крикет. Збірна Гібралтару з крикету бере участь у Чемпіонатах Європи з крикету.

