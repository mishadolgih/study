
Academy Award of Merit[d] (1978)
Academy Award of Merit[d]
премія «Оскар» за науково-технічні досягнення (1987)
премія «Оскар» за науково-технічні досягнення
премія «Оскар» за технічне досягнення[d] (1968)
премія «Оскар» за технічне досягнення[d]
Special Award, BAFTA[d] (1994)
премія «Оскар» за видатні заслуги в кінематографі (1988)
|стиль_картки= 

Eastman Kodak Company (NYSE: EK) — американська компанія, всесвітньо відомий виробник фототехніки та фото- і кінотоварів. Штаб-квартира — у місті Рочестер, штат Нью-Йорк (США).

Усі акції компанії знаходяться у вільному обігу[1].

На січень 2011 року найбільшими акціонерами були[1]:

Ключовими фігурами в керівництві компанії є[2]:

Компанія заснована у 1881 винахідником Джорджем Істменом (англ. George Eastman) і бізнесменом Генрі Стронгом (англ. Henry Strong).

У 1879 році банківський службовець Джордж Істмен розробив машину для нанесення фотоемульсії на пластини. Патент на машину для масового виробництва фотопластини був виданий в Англії. У 1881 році промисловець з Рочестера Генрі Стронг заснував компанію Eastman Dry Plate Company. У 1884 році Істмен і Стронг перетворили свою компанію в корпорацію. У 1885 році публіці була представлена ​​фотоплівка American Film. Істмен найняв хіміка Генрі Рейнебаха (нім. Henry Reichenbach) для продовження досліджень, і в 1889 році почалося виробництво фотоплівки.

Метою Істмена була популяризація фотографії. У 1888 році з'явився фотоапарат Kodak Nr. 1, в якому була заряджена плівка на 100 кадрів. Фотоапарат з плівкою коштував $ 25. 4 вересня 1888 року Джорж Істмен зареєстрував торгову марку Kodak. У 1890 році почалися продажі фотоапарата з плівкою на 48 кадрів. Після довгої рекламної кампанії бренду Kodak, у 1892 році найменування компанії змінилося на Eastman Kodak Co. В 1900 у Істмен домігся своєї мети — новий фотоапарат Brownie з плівкою на 6 кадрів продавався за $ 1. Плівка продавалася за 15 центів. Серія фотоапаратів Brownie випускалася до 1970 року.

На початку XX століття компанія Eastman Kodak виробила велику кількість моделей фотоапаратів для різних типів плівки. У багатьох країнах світу Eastman Kodak мала свої відділення. Деякі з цих іноземних відділень випускали власні моделі фотоапаратів. Наприклад, німецький Kodak AG випускав камеру Retina. Eastman Kodak мав свої відділення й заводи в Канаді, Мексиці, Великій Британії, Франції, Німеччини, Австралії, Аргентині, Бразилії, Іспанії.

18 липня 1930 року акції компанії Eastman Kodak включені до складу індексу Dow Jones Industrial Average.

У 1936 році компанія створила першу кольорову фотоплівку типу 135.

Компанія виробляла все, що пов'язане з фотографією: камери, об'єктиви (Kodak lenses), плівку, хімікати, і інші продукти, пов'язані з обробкою зображень, наприклад, принтери. У 1966 році в компанії було 100 тисяч співробітників.

Найпопулярнішим продуктом Eastman Kodak були камери для плівки типу 126 (розмір кадру 26х26 мм). Їх виробництво почалося в 1963 році. До 1976 року було продано 60 мільйонів камер Instamatic. Kodak побив власний рекорд: з 1957 по 1962 роки було продано 10 мільйонів камер серії Brownie. У 1972 році почалося виробництво мініатюрних фотоапаратів для плівки типу 110.

У 1976 році інженер компанії Стівен Сассон (англ. Steven Sasson) розробив перший цифровий фотоапарат з розміром матриці 0,1 Мп. Eastman Kodak затримався з виробництвом цифрових фотоапаратів, у результаті чого втратив значну частку ринку.

8 квітня 2004 року акції компанії Eastman Kodak виключені зі складу індексу Dow Jones Industrial Average.

У 2006 році компанія припинила самостійне виробництво цифрових фотоапаратів — виробництво передано компанії Flextronics (Сингапур).

22 червня 2009 року компанія припинила виробництво своєї знаменитої плівки Kodachrome.[3]

7 грудня 2009 — оголошено про майбутній продаж всіх активів Eastman Kodak, пов'язаних з бізнесом з виробництва OLED, групі компаній LG. Тим не менш, в подальшим Kodak матиме доступ до цієї технології і використовуватиме її в своїх продуктах.[4]

Джордж Істмен в 1886 році сконструював і запатентував камеру-ящик для стандартної роликової котушки, розрахованої на сорок вісім негативів розміром 4 на 5 дюймів, з фокусуючою оптикою і, як він назвав, «затвором алігатора», який не дуже добре працював. Двома роками пізніше він розробив непогану для того часу любительську камеру та породив слово, яке з тих пір стало синонімом слова «камера» — «кодак». Камера «Кодак» була невеликою скринькою (звідси і назва «детективна камера»), трохи більше 6 дюймів у довжину, 3,5 дюйма в ширину і менше 4 дюймів у висоту.

З нею міг працювати кожен, хто, як було написано в інструкції, здатний: 1. Направити камеру. 2. Натиснути на кнопку. 3. Повернути ключ. 4. Смикнути шнур.

«Кодак» № 1 не був крихітною камерою. У неї був об'єктив, який передавав кругове зображення діаметром в 2,25 дюйма на плівку. На ролику містилося 100 кадрів. Коли весь ролик був повністю експонований, то камера надсилалася поштою назад до Істмен, який повертав камеру зарядженою новими негативами і відправляв сто відбитків, наклеєних на картон (або стільки відбитків, скільки було придатних негативів), отриманих з першого ролика — і все це коштувало 10 доларів.

А при початковій купівлі заряджена камера коштувала 25 доларів.

Гасло Джорджа Істмена — «Ви натискаєте на кнопку — ми робимо все інше» — пояснює появу першого загальнодоступного мистецтва, яке завоювало всесвітню популярність.

У січні 2012 року компанія Kodak оголосила про своє банкрутство з боргами на суму близько 7 мільярдів доларів США.

Восени 2013 компанія виплатила всі борги, виконала плани реструктуризації і оголосила про вихід з процесу банкротства.

З 2016 компанія оголосила про поновлення виготовлення фотоапаратів серій FZ i AZ, камерафону (смартфону) Ektra. У 2017 було оголошено про випуск нових бюджетних суперзумів.

Джорж Істмен говорив, що назва торгової марки повинне бути: короткою, мати однозначне прочитання, не має ні з чим асоціюватися, крім Kodak.

Імовірно, слово Kodak було запропоновано Девідом Х'юстоном (англ. David Houston). Х'юстон народився в штаті Північна Дакота (скорочено NoDak). Він був другом Істмена, фотографом-любителем, винахідником. Компанія Kodak набувала у Х'юстона патенти на фотоапарати[5].

Буква К була улюбленою буквою Істмена. Він називав її «сильною, проникливою буквою».

Компанія Kodak в різні роки придбала компанії:

Свого часу винайдення фотоплівки й малоформатної фотографії зробило концерн багатим. Однак Kodak проґавив розвиток цифрової фотографії. Хоча у цій сфері він має чимало важливих патентів, Kodak безнадійно відстав від нових конкурентів. Врешті-решт, бурхливий розвиток цифрової фотографії остаточно підірвав основний бізнес Kodak — виробництво фотоплівки. Підприємству, яке має за плечима 130-річну історію, довелося пережиту низку вкрай складних років. Починаючи з 2008-го року, виробництво фотоплівки практично перестало приносити прибутки. За власними даними, 2010 року Kodak забезпечував роботою 18 тисяч 800 працівників, тоді як 2006 року нараховувалося 40 тисяч 900 робочих місць. Підприємство намагалося радикально переорієнтуватися. Зокрема, була зроблена спроба розвитку в напрямку фармацевтики. Однак така ідея не спрацювала.

Впродовж 2011 року точились палкі дискусії про банкрутство Kodak. Перші конкретні ознаки, що керівництво корпорації піде на такий крок, з'явилися в жовтні. Після довгої боротьби за виживання корпорація Kodak подала заяву на банкрутство 19 січня 2012.[6]

Підприємство, однак, продовжує працювати під час процесу банкрутства. Банк Citigroup виділив Kodak майже один мільярд доларів. Для Сполучених Штатів не є якоюсь особливістю, коли підприємства здійснюють санацію, захищаючись банкрутством від вимог кредиторів. У корпорації сподіваються, що під захистом процедури банкрутства їм вдасться успішно перебудувати корпорацію. Як повідомляється, грошей від Citigroup має вистачити й на виплату зарплат. У подальшому компанія виплатила усі борги і відмінила декотрі свої зобов'язання, як то премії своїм колишнім працівникам.

Компанія виробляє (виробляла):

Eastman Kodak вважається одним з найбільших забруднювачів навколишнього середовища в США.

У 2008 році Kodak в штаті Нью-Йорк займав перше місце серед корпорацій за обсягами викидів в атмосферу і воду[8].



