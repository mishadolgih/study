
Першим видом дорожнього транспорту були коні і воли, несучі товари по брудних доріжках, які часто збігалися зі стежками звірів. У міру розвитку комерції, шляхи стали вирівнювати та розширювати.

В новий час з'являється механізований автомобільний транспорт:

Кількість автотранспортних засобів:

1900 року в усьому світі нараховувалось 11 тис. автомобілів, в 1921 — 10 922 тис. в 1950 — 70 388 тис. на початку 1957—102 827 тис.

Бурхливому розвитку автомобільного транспорту сприяли його висока прохідність і маневреність, порівняно висока швидкість перевозок, можливість доставки вантажів без перевантаження, відносно невелика вартість перевозок, можливість спеціалізації автомобілів для перевозки однотипних вантажів, простота керування і догляду за автомобілями.

1940 року перевозки народно-господарських вантажів автомобільного транспорту в Україні становили 187,2 млн тонн до 1957 року вони зросли до 1 023,9 млн тонн; Автомобільним транспортом в 1957 перевезено вантажів майже в 2 рази більше, ніж залізничним і річковим, разом узятими.

Автомобільний транспорт був найбільш розвинутий в США, де на початок 1957 року було 64 601 тис. автомобілів, у Великій Британії — 5 421 тис., Франції — 5 002 тис., Канаді — 4 323 тис. автомобілів.

Крім того, в пізні 1940-ві та ранні 1950-ті року, після Другої світової війни, яка перервала розвиток автомагістралей, США продовжили будівництво платних доріг. Вони повинні були задовольняти ще більш жорстким вимогам та стандартам. Одна з доріг — Нью-Йоркська штатна магістраль (англ. «NY State Thruway») — задовольняла цим вимогам та стала прототипом для Американської Міжштатової автодорожньої Системи (англ. «American Interstate Road System»). Ця система використовувала смуги руху шириною в 12 футів (3,65 м), широкі розділові смуги, ухили максимум 4 % і повний контроль доступу до них. Система була запущена в середині 1950-х і створила мережу континентальних масштабів для об'єднання кожного населеного пункту з кількістю жителів від 50 000 та більше.

Вантажні автомобільні перевезення УРСР в 1957 становили близько 1/5 вантажних автомобільних перевозок СРСР.

В Україні автомобільний транспорт відіграє важливу роль у перевезеннях пасажирів. Особливо великого поширення набуло автобусне сполучення в містах і між містами та селами. У 1958 в УРСР автобусами перевезено 1013,0 млн чол.

Міські перевезення зросли з 54,7 млн чол. в 1950 до 953,7 млн чол. на початок 1959; міжміські, відповідно, з 4,7 млн чоловік до 59,3 млн чоловік. Швидкий розвиток автомобільного транспорту в Україні супроводжувався зростанням автомобільного парку. Лише з 1950 по 1957 вантажний автопарк зріс майже в 2 рази, а автопарк колгоспів — приблизно в 4 рази.

