
Бретань (брет. Breizh, фр. Bretagne) — регіон на північному-заході Франції на півострові Бретань, складає більшу частину однойменної історичної області, омивається протокою Ла-Манш і Біскайською затокою Атлантичного океану. Столиця регіону — Ренн. Департаменти: Кот-д'Армор, Фіністер, Іль і Вілен і Морбіан. Площа регіону — 27 200 км². Покровителька — свята Анна.

Бретонський прапор — «Gwenn ha du» (дослівний переклад з бретонської — «білий та чорний») був створений у 1923 році Морваном Маршалем. Чотири білих смуги представляють бритські регіони і єпископства — Леон (фр. Leon), Треґор (фр. Tregor), Корнуай (фр. Cornouaill) і Ваннський регіон (фр. Vannetais). П'ять чорних смуг символізують регіони і єпархії, де говорять діалектами галло: Ренн (фр. Rennes), Нант (фр. Nantes), Дол (фр. Dol), Малуїн (фр. Malouin) та Пентьєвр (фр. Penthievre). Горностай був узятий із герцогського знамена. Сукупність їх утворює емблему, реалізовану з дотриманням геральдичних традицій, а саме: прапор ясний, видимий і його можна впізнати здалеку, виразний і такий, що дає уявлення про Бретань.

Національний Гімн: «Bro Gozh ma zadoù» (укр. Прадавня країна моїх батьків).

Девіз: Краще смерть, аніж ганьба.

Емблема: дрік.

Святий патрон: Святий Ів / St.Yves Helori. Відзначається 19 травня.

Бретань була галло-римською провінцією Арморика після того, як була завойована Гаєм Юлієм Цезарем у 56 до н.е.

Була спустошена після відступу римлян.

Відновлена під іменем Бретань у 5 столітті кельтами, що мігрували з Британії після вторгнення туди англосаксів.

Упродовж Середньовіччя мала статус королівства й герцогства.

У 1532 р. приєднано до Франції, і від того часу бретонська мова і культура поступово відступає під натиском французької.

Після Другої світової війни у Бретані виник рух за незалежність або розширену автономію краю. (див. Бретонський націоналізм)

Бретань має найдовше узбережжя з-поміж регіонів Франції. Береги скелясті, розчленовані бухтами, оточені багатьма прибережними острівцями. Бретань зайнята Армориканською височиною (вис. до 391 м). Зарості вересу, торфові пустища, подекуди — дубові й букові ліси. Луки, пасовища, інші сільськогосподарські угіддя.

Основні галузі економіки Бретані — сільське господарство та харчова промисловість, також літній туризм на узбережжі. Останніми роками спостерігається зростання інвестицій у невиробничі сфери — послуги й торгівлю, а також провадиться диверсифікування галузей економіки, аби зменшити залежність місцевої економіки від сільського господарства та харчової промисловості.

У Бретані є кілька аеропортів, що з'єднують її з містами Франції та Великої Британії. Швидкісні потяги TGV зв'язують регіон з Парижем, Ліоном, Марселем, Ліллем. Існує поромне сполучення з Ірландією, Великою Британією і Нормандськими островами.

Бретонський прапор — «ar Gwenn-ha-Du» (у дослівному перекладі з бретонського — «білий і чорний») був створений у 1923 Морваном Маршалом (Morvan Marchal). Чотири білі смуги представляють сучасні бретонські краї і єпископства — Ваннський край (фр. Vannetais — брет. Bro-Wened [1] або Gwened), Корнуай (Cornouaille — Bro-Gernev або Kernev а також Bro-Gerne або Kerne), Леон (Léon — Bro-Leon або Leon) і Треґор (Trégor — Bro-Dreger або Treger). П'ять чорних смуг символізують регіони і єпархії «ґалло»: Дол (фр. Dol — ґалло Dou — брет. Bro-Zol або Dol), Нант (Nantes — Naunnt а Nàntt — Bro-Naoned або Naoned), Ренн (Rennes — Resnn — Bro-Roazhon або Roazhon), Сен-Брійо (Saint-Brieuc — Saent-Bérieu а Saent Berioec — Bro-Sant-Brieg або Sant-Brieg) і Сен-Мало (Saint-Malo — Bro-Sant-Maloù або Sant-Maloù). Горностай був узятий з герцогського прапора. Сукупність утворює емблему, реалізовану в дотриманні геральдичних традицій, а саме: прапор ясний, видимий і впізнаваний здалеку, виразний і такий, що дає уявлення про Бретань.

Національний гімн: «Bro Gozh ma zadoù» (укр. Прадавня країна моїх батьків).

Святий патрон: Святий Еруанн / Святий Ів; (брет. Sant Erwann (Erwan Helouri / Еруан Гелурі) — фр. St. Yves (Yves Hélory de Kermartin / Ів Гельорі де Кермартен)): він був священиком та адвокатом, н. 17 жовтня 1253, †19 травня 1303 (у с. «Kervarzhin er Vinic'hi» — Керварзін ер Вініхі, фр.: Kermartin en Minihy-Tréguier — Кермартен ан Мініі-Треґ'є, Кот-д'Армор). Свято — 19 травня.

